
                        
                            
                                    ಪ್ರಧಾನ ಮಂತ್ರಿಯವರ ಭಾಷಣ ‘ಮನ್ ಕೀ ಬಾತ್’  
                                
                            
                                
                                    ಪ್ರೀತಿಯ ಬಂಧುಗಳೇ, ನಮಸ್ತೆ. ದೀಪಾವಳಿ ಹಬ್ಬವನ್ನು ನೀವು ಸಂಭ್ರಮದಿಂದ ಆಚರಿಸಿರಬಹುದು. ಹೊಸ ಹರ್ಷ ಉತ್ಸಾಹದಿಂದ ನೀವು ವ್ಯಾಪಾರ, ಉದ್ಯಮ ಪುನರಾರಂಭಿಸಿರಲೂ ಬಹುದು. ಇನ್ನೊಂದು ಕಡೆ ಕ್ರಿಸ್ ಮಸ್ ಹಬ್ಬಕ್ಕೆ ತಯಾರಿಯೂ ನಡೆದಿರಬಹುದು. ಸಾಮಾಜಿಕ ಜೀವನದಲ್ಲಿ ಹಬ್ಬ ಹರಿದಿನಗಳಿಗೆ ಮಹತ್ವವಿರುತ್ತದೆ. ಕೆಲವು ಹಬ್ಬಗಳು ಸಂಕಟ ಪ್ರಾಪ್ತಿಗೂ ಬಳಕೆಯಾಗುತ್ತವೆ. ಇನ್ನು ಕೆಲವು ಹೊಸ ಶಕ್ತಿಯನ್ನು ನೀಡುತ್ತವೆ. ಆದರೆ, ಇಂತಹ ಹಬ್ಬ-ಹರಿದಿನಗಳ ಸಮಯದಲ್ಲಿ ನೋವುಂಟಾದಾಗ ಅದು ಹೆಚ್ಚು ಹೆಚ್ಚು ಹಿಂಸೆಯನ್ನು ಉಂಟು ಮಾಡುತ್ತದೆ. ಜಗತ್ತಿನ ಪ್ರತಿಯೊಂದು ಮೂಲೆಯಲ್ಲೂ ನೈಸರ್ಗಿಕ ವಿಪತ್ತುಗಳ ಸುದ್ದಿ ಬರುತ್ತಲೇ ಇರುತ್ತದೆ. ಹವಾಮಾನ ಬದಲಾವಣೆಯ ಪ್ರಭಾವ ಎಷ್ಟು ಬೇಗ ಬೆಳೆಯುತ್ತಿದೆ ಎಂಬುದರ ಅನುಭವ ನಮಗಾಗುತ್ತಿದೆ. ನಮ್ಮ ದೇಶದಲ್ಲೇ ಕಳೆದ ದಿನಗಳಲ್ಲಿ ಬಿದ್ದ ವಿಪರೀತ ಮಳೆ ಹಾಗೂ ಅಕಾಲಿಕ ಮಳೆಯಿಂದ ವಿಶೇಷವಾಗಿ ತಮಿಳುನಾಡಿನಲ್ಲಿ ಬಹಳಷ್ಟು ನಷ್ಟ ಉಂಟಾಗಿದೆ ಹಾಗೂ ಇದರ ಪರಿಣಾಮ ಬೇರೆ ರಾಜ್ಯಗಳ ಮೇಲೂ ಆಗಿದೆ. ವಿಪರೀತ ಮಳೆಯಿಂದಾಗಿ ಅನೇಕರು ಪ್ರಾಣ ಕಳೆದುಕೊಂಡಿದ್ದಾರೆ. ಈ ದುಃಖದ ಸಮಯದಲ್ಲಿ ನಾನು ಮೃತರ ಕುಟುಂಬಗಳಿಗೆ ಸಂತಾಪ ವ್ಯಕ್ತಪಡಿಸುತ್ತೇನೆ. ರಾಜ್ಯ ಸರ್ಕಾರಗಳು ರಕ್ಷಣೆ ಮತ್ತು ಪರಿಹಾರ ಕಾರ್ಯಗಳಲ್ಲಿ ಸಂಪೂರ್ಣವಾಗಿ ತೊಡಗುತ್ತವೆ. ಕೇಂದ್ರ ಸರ್ಕಾರ, ರಾಜ್ಯಗಳೊಂದಿಗೆ ಹೆಗಲಿಗೆ ಹೆಗಲು ಕೊಟ್ಟು ಶ್ರಮಿಸುತ್ತಿದೆ. ಈಗ ಭಾರತ ಸರ್ಕಾರದ ಒಂದು ತಂಡ ತಮಿಳುನಾಡಿಗೆ ಹೋಗಿದೆ. ಈ ಸಂಕಷ್ಟದ ಹೊರತಾಗಿಯೂ ತಮಿಳುನಾಡು ಮತ್ತೊಮ್ಮೆ ವೇಗವಾಗಿ ಮುಂದೆ ಸಾಗುತ್ತದೆ ಎಂಬ ವಿಶ್ವಾಸ ನನಗಿದೆ. ಹೀಗೆ ಎಲ್ಲ ಕಡೆಯೂ ಸಂಕಷ್ಟದ ಸ್ಥಿತಿಯನ್ನು ನಾವು ನೋಡುವಾಗ ಹೆಚ್ಚು ಬದಲಾವಣೆಯ ಅವಶ್ಯಕತೆ ಇದೆ ಎಂಬ ಭಾವನೆ ಉಂಟಾಗುತ್ತದೆ. 15 ವರ್ಷಗಳಿಗೆ ಮುನ್ನ ಪ್ರಕೃತಿ ವಿಕೋಪ ವಿಭಾಗ, ಕೃಷಿ ಇಲಾಖೆಯ ಒಂದು ಭಾಗವಾಗಿತ್ತು. ಏಕೆಂದರೆ ಪ್ರಕೃತಿ ವಿಕೋಪಗಳು ಕೃಷಿಗೆ ಮಾತ್ರ ಸೀಮಿತವಾಗಿದ್ದವು. ಇಂದು ಅವುಗಳ ರೂಪವೇ ಬದಲಾಗಿದೆ. ಪ್ರತಿಯೊಂದು ಹಂತದಲ್ಲೂ ನಮ್ಮ ಸಾಮಥ್ರ್ಯ ನಿರ್ಮಾಣಕ್ಕಾಗಿ ಶ್ರಮಿಸುವುದು ಬಹಳ ಅನಿವಾರ್ಯವಾಗಿದೆ. ಸರ್ಕಾರ, ಪೌರ ಸಮಾಜ, ನಾಗರಿಕರು, ಸಣ್ಣಪುಟ್ಟ ಸಂಸ್ಥೆಗಳೂ ಸಹ ಬಹಳ ವೈಜ್ಞಾನಿಕವಾದ ರೀತಿಯಲ್ಲಿ ಸಾಮಥ್ರ್ಯ ನಿರ್ಮಾಣಕ್ಕಾಗಿ ಶ್ರಮಿಸಬೇಕಾಗಿದೆ. ನೇಪಾಳದ ಭೂಕಂಪದ ನಂತರ ನಾನು ಪಾಕಿಸ್ತಾನದ ಪ್ರಧಾನಿ ಶ್ರೀ ನವಾಜ್ ಷರೀಫ್ ಅವರೊಂದಿಗೆ ಮಾತನಾಡಿದೆ. ಸಾರ್ಕ್ ದೇಶಗಳೆಲ್ಲವೂ ಒಗ್ಗೂಡಿ ಪ್ರಕೃತಿ ವಿಕೋಪಗಳನ್ನು ಎದುರಿಸಲು ಜಂಟಿ ಅಭ್ಯಾಸ ನಡೆಸಬೇಕೆಂಬ ಸಲಹೆಯನ್ನು ನಾನು ಅವರಿಗೆ ನೀಡಿದ್ದೆ. ಈ ಕುರಿತ ಮಾತುಕತೆ ಹಾಗೂ ಉತ್ತಮ ಪದ್ಧತಿಗಳಿಗೆ ಸಂಬಂಧಿಸಿದ ಸಾರ್ಕ್ ದೇಶಗಳ ವಿಚಾರಗೋಷ್ಠಿ, ಕಮ್ಮಟ ದೆಹಲಿಯಲ್ಲಿ ಮುಕ್ತಾಯಗೊಂಡಿರುವುದು ನನಗೆ ಸಂತಸದ ವಿಷಯ. ಒಂದು ಒಳ್ಳೆಯ ಪ್ರಾರಂಭವಂತೂ ಆಗಿದೆ. ನನಗಿಂದು ಪಂಜಾಬಿನ ಜಲಂಧರ್ ನಿಂದ ಲಖವಿಂಧರ್ ಸಿಂಗ್ ಅವರಿಂದ ಫೆÇೀನ್ ಕರೆ ಬಂದಿದೆ. ನಾನು ಲಖವಿಂಧರ್ ಸಿಂಗ್ ಮಾತನಾಡುತ್ತಿದ್ದೇನೆ, ನಾವಿಲ್ಲಿ ಜೈವಿಕ ಕೃಷಿ ಮಾಡುತ್ತಿದ್ದೇವೆ ಹಾಗೂ ಬಹಳ ಜನರಿಗೆ ಈ ಕೃಷಿ ಬಗ್ಗೆ ಮಾರ್ಗದರ್ಶನವನ್ನೂ ನೀಡುತ್ತಿದ್ದೇವೆ. ನನ್ನದೊಂದು ಪ್ರಶ್ನೆ ಇದೆ. ಇಲ್ಲಿ ಹೊಲಗಳಲ್ಲಿ ಕಳೆಗಳಿಗೆ ಬೆಂಕಿ ಹಚ್ಚುತ್ತಾರೆ. ಭೂಮಿಯಲ್ಲಿ ಇರುವ ಸೂಕ್ಷ್ಮ ಜೀವಾಣುಗಳ ಮೇಲೆ ಅದರಿಂದ ಎಷ್ಟು ಕೇಡಾಗುತ್ತಿದೆ? ದೆಹಲಿ, ಹರಿಯಾಣ, ಪಂಜಾಬ್ ನಲ್ಲಿ ಮಾಲಿನ್ಯ ಉಂಟಾಗುತ್ತಿದ್ದು, ಇದರಿಂದ ಜನರಿಗೆ ಪರಿಹಾರ ಹೇಗೆ ದೊರೆಯುತ್ತದೆ? ಲಖವಿಂಧರ್ ಸಿಂಗ್ ಜೀ, ನಿಮ್ಮ ಮಾತು ಕೇಳಿ ನನಗೆ ಸಂತೋಷವಾಗುತ್ತಿದೆ. ನೀವು ಜೈವಿಕ ಕೃಷಿ ಮಾಡುತ್ತಿರುವ ರೈತರು ಎಂಬುದು ಸಂತೋಷದ ವಿಷಯವೇ ಹಾಗೂ ನೀವು ರೈತರ ಸಮಸ್ಯೆಗಳನ್ನು ಚೆನ್ನಾಗಿ ತಿಳಿದುಕೊಂಡಿದ್ದೀರ ಎಂಬುದೂ ಸಂತೋಷದ ವಿಷಯವೇ. ನಿಮ್ಮ ಕಾಳಜಿ ಸರಿಯಾಗಿ0iÉುೀ ಇದೆ. ಆದರೆ, ಈ ಸಮಸ್ಯೆ ಪಂಜಾಬ್ ಮತ್ತು ಹರಿಯಾಣದಲ್ಲಿ ಮಾತ್ರ ಇದೆ ಎಂದೇನಲ್ಲ. ಇಡೀ ಹಿಂದೂಸ್ತಾನದಲ್ಲಿ ನಾವು ಹೀಗೆ ನಮ್ಮ ಫಸಲಿನ ಕಳೆಗೆ ಬೆಂಕಿ ಇಡುವುದನ್ನು ಪರಂಪರಾಗತವಾಗಿ ಮಾಡಿಕೊಂಡು ಬರುತ್ತಿದ್ದೇವೆ. ಮೊದಲಿಗೆ ನಮಗೆ ಇದರಿಂದ ಎಷ್ಟು ನಷ್ಟವಾಗುತ್ತಿದೆ ಎಂಬ ಅಂದಾಜಿರಲಿಲ್ಲ. ಎಲ್ಲರೂ ಮಾಡುತ್ತಿದ್ದಾರೆ, ಆದ್ದರಿಂದ ನಾವೂ ಮಾಡುತ್ತಿದ್ದೇವೆ ಎನ್ನುವಂತಾಗಿದೆ. ಎರಡನೆಯದಾಗಿ ಇದಕ್ಕೆ ಪರಿಹಾರವೇನು ಎಂಬ ಬಗ್ಗೆ ತಿಳಿವಳಿಕೆ ಇಲ್ಲ. ಇದರಿಂದಾಗಿ ಈ ಪದ್ಧತಿ ಮುಂದುವರಿದಿದೆ. ಇಂದು ಉಂಟಾಗಿರುವ ಹವಾಮಾನ ವೈಪರೀತ್ಯಕ್ಕೂ ಇಂತಹ ಪದ್ಧತಿಗೂ ಸಂಬಂಧವಿದೆ. ಈ ಸಮಸ್ಯೆಯ ಪ್ರಭಾವ ನಗರಗಳ ಮೇಲೆ ಬೀಳಲಾರಂಭಿಸಿರುವುದರಿಂದ ಇದರ ಬಗ್ಗೆ ಸ್ವಲ್ಪ ಧ್ವನಿ ಕೇಳಲಾರಂಭಿಸಿದೆ. ಆದರೆ, ನೀವು ವ್ಯಕ್ತಪಡಿಸಿರುವ ಕಾಳಜಿ ಸರಿಯಾಗಿ0iÉುೀ ಇದೆ. ಈ ಸಮಸ್ಯೆಗೆ ಪರಿಹಾರವೆಂದರೆ, ನಮ್ಮ ರೈತ ಬಾಂಧವರಿಗೆ ಶಿಕ್ಷಣ ಕೊಡಬೇಕಾಗುತ್ತದೆ. ಕಳೆಗಳನ್ನು ಸುಡುವುದರಿಂದ ಸಮಯ ಉಳಿಯಬಹುದು, ಶ್ರಮ ಉಳಿಯಬಹುದು, ಮುಂದಿನ ಬೆಳೆ ತೆಗೆಯುವುದಕ್ಕೆ ಸಿದ್ಧಗೊಳ್ಳಬಹುದು ಎಂಬ ಭಾವನೆ ರೈತರಲ್ಲಿ ಇರಬಹ ುದಾದರೂ, ಇದು ನಿಜವಲ್ಲ. ಕಳೆಗಳಿಗೂ ಬಹಳ ಬೆಲೆ ಇರುತ್ತದೆ. ಅದು ತನ್ನಷ್ಟಕ್ಕೆ ಜೈವಿಕ ವಸ್ತುವಾಗುತ್ತದೆ. ನಾವು ಅದನ್ನು ಹಾಳು ಮಾಡುತ್ತೇವೆ. ಕಳೆಯನ್ನು ಚೂರು ಚೂರು ಮಾಡುವುದರಿಂದ ಅದು ಪಶುಗಳಿಗೆ ಒಣ ಹಣ್ಣುಗಳಂತೆ ಆಗುತ್ತದೆ. ಕಳೆಗಳನ್ನು ಸುಡುವುದರಿಂದ ಮಣ್ಣಿನ ಮೇಲ್ಪದರವೂ ಸುಟ್ಟು ಹೋಗುತ್ತದೆ. ನನ್ನ ರೈತ ಬಾಂಧವರೇ, ನಮ್ಮ ಮೂಳೆಗಳು ಗಟ್ಟಿಮುಟ್ಟಾಗಿರಬೇಕು, ನಮ್ಮ ಹೃದಯ ಬಲವಾಗಿರಬೇಕು, ಕಿಡ್ನಿ ಚೆನ್ನಾಗಿರಬೇಕು ಹೀಗೆ ಎಲ್ಲವೂ ಚೆನ್ನಾಗಿದ್ದು, ಶರೀರದ ಮೇಲಿನ ಚರ್ಮ ಸುಟ್ಟು ಹೋದರೆ ಏನಾಗುತ್ತದೆ? ಎಂದು ನೀವು ಯೋಚಿಸಬೇಕು. ನಾವು ಜೀವಸಹಿತ ಉಳಿಯಲು ಸಾಧ್ಯವೇ? ಹೇಗೆ ನಮ್ಮ ಶರೀರದ ಚರ್ಮ ಸುಟ್ಟು ಹೋದರೆ ಬದುಕುವುದು ಕಷ್ಟವಾಗುತ್ತದೋ, ಅದರಂತೆ ಕಳೆಯನ್ನು ಸುಡುವುದರಿಂದ ಕಳೆ ಮಾತ್ರ ಸುಡದೆ, ಭೂತಾಯಿಯ ಚರ್ಮವೂ ಸುಟ್ಟು ಹೋಗುತ್ತದೆ. ಅದರಿಂದಾಗಿ ನಾವು ಈ ದಿಸೆಯಲ್ಲಿ ಸಕಾರಾತ್ಮಕವಾಗಿ ಶ್ರಮಿಸಬೇಕಾಗಿದೆ. ಈ ಕಳೆಯನ್ನು ಮತ್ತೆ ಜಮೀನಿಗೆ ಸೇರಿಸುವುದರಿಂದ ಅದು ಗೊಬ್ಬರವಾಗುತ್ತದೆ. ಯಾವುದಾದರೂ ಹಳ್ಳದಲ್ಲಿ ಕಳೆಯನ್ನು ತುಂಬಿಸಿ, ಅದಕ್ಕೆ ಸ್ವಲ್ಪ ನೀರು ಹಾಕಿದರೆ ಅದು ಉತ್ತಮ ಜೈವಿಕ ಗೊಬ್ಬರವಾಗುತ್ತದೆ. ಕಳೆಗಳು ಪಶುಗಳ ಆಹಾರಕ್ಕೂ ಬಳಕೆಯಾಗುತ್ತದೆ. ಕಳೆಗಳನ್ನು ಸುಡದೇ ಇರುವುದರಿಂದ ನಮ್ಮ ಭೂಮಿ ಉಳಿಯುವುದೇ ಅಲ್ಲದೆ, ಅವುಗಳು ಜಮೀನಿನಲ್ಲಿ ಬೆರೆತು ಗೊಬ್ಬರವಾಗಿ ಪರಿವರ್ತನೆಗೊಳ್ಳುವುದರಿಂದ ದುಪ್ಪಟ್ಟು ಲಾಭ ಉಂಟಾಗುತ್ತದೆ.ನನಗೊಮ್ಮೆ ಬಾಳೆಹಣ್ಣು ಬೆಳೆಯುವ ರೈತ ಬಂಧುಗಳೊಂದಿಗೆ ಮಾತನಾಡುವ ಅವಕಾಶ ದೊರೆತಿತ್ತು. ಅವರು ನನಗೊಂದು ದೊಡ್ಡ ಅನುಭವದ ಬಗ್ಗೆ ತಿಳಿಸಿದರು. ಬಾಳೆ ಫಸಲು ದೊರೆತ ನಂತರ ಅದರ ದಿಂಡುಗಳನ್ನು ಸ್ವಚ್ಛಗೊಳಿಸಲು ಪ್ರತಿ ಹೆಕ್ಟೇರಿಗೆ ಕೆಲವೊಮ್ಮೆ 5 ಸಾವಿರ, 10 ಸಾವಿರ, 15 ಸಾವಿರ ರೂಪಾಯಿವರೆಗೂ ಖರ್ಚಾಗುತ್ತಿತ್ತು. ಅವುಗಳನ್ನು ಸಾಗಿಸುವ ಜನ ಟ್ರ್ಯಾಕ್ಟರ್ ತರುವವರೆಗೂ ದಿಂಡುಗಳು ಹಾಗೇ ಇರುತ್ತಿದ್ದವು. ಆದರೆ, ಆ ದಿಂಡುಗಳನ್ನು 6, 8 ಅಂಗುಲಗಳ ತುಂಡುಗಳನ್ನಾಗಿ ಮಾಡಿ, ಅವುಗಳನ್ನು ಜಮೀನಿನಲ್ಲಿ ಬೆರೆಸಬಹುದೆಂದು ಕೆಲವು ರೈತರು ತೋರಿಸಿಕೊಟ್ಟರು. ಈ ದಿಂಡುಗಳಲ್ಲಿ ಎಷ್ಟು ನೀರಿರುತ್ತದೆ ಎಂದರೆ, ಅವುಗಳನ್ನು ಸೇರಿಸಿದ ಜಮೀನಿನಲ್ಲಿ ಯಾವುದೇ ಗಿಡ, ಮರ ಆಗಿರಲಿ, ಯಾವುದೇ ಫಸಲು ಬೆಳೆಯಲಿ, ಮೂರು ತಿಂಗಳ ವರೆಗೆ ಬೇರೆ ನೀರಿನ ಅಗತ್ಯ ಬೀಳುವುದಿಲ್ಲ ಎಂಬುದು ಅನುಭವಕ್ಕೆ ಬಂದಿತು. ಇಂದು ಈ ದಿಂಡುಗಳಿಗೂ ಬಹಳ ಬೆಲೆ ಬಂದಿದೆ. ಬಾಳೆ ದಿಂಡುಗಳಿಂದಲೂ ಆದಾಯ ಬರಲಾರಂಭಿಸಿದೆ. ಮೊದಲು ಅವುಗಳನ್ನು ಚೊಕ್ಕಟಗೊಳಿಸಲು ದುಡ್ಡು ಖರ್ಚು ಮಾಡಬೇಕಾಗಿತ್ತು. ಆದರೆ, ಇಂದು ದಿಂಡುಗಳಿಗೂ ಬೇಡಿಕೆ ಹೆಚ್ಚಾಗುತ್ತಿದೆ. ಒಂದು ಸಣ್ಣ ಪ್ರಯೋಗದಿಂದಲೂ ಎಷ್ಟು ದೊಡ್ಡ ಲಾಭ ಆಗಬಹುದು. ನಮ್ಮ ಇಂತಹ ರೈತರು ಯಾವ ವಿಜ್ಞಾನಿಗಳಿಗೂ ಕಮ್ಮಿ0iÉುೀನಲ್ಲ. ಪ್ರೀತಿಯ ಬಂಧುಗಳೇ, ಡಿಸೆಂಬರ್ 3ನೆ ತಾರೀಖು ಇಡೀ ವಿಶ್ವದಲ್ಲಿ ಅಂತಾರಾಷ್ಟ್ರೀಯ ಅಂಗವಿಕಲ ವ್ಯಕ್ತಿಗಳ ದಿನವನ್ನು ಆಚರಿಸಲಾಗುತ್ತದೆ. ಹಿಂದಿನ ನನ್ನ ' ಮನ್ ಕೀ ಬಾತ್ ' ಭಾಷಣದಲ್ಲಿ ನಾನು ಅಂಗಾಂಗಗಳ ದಾನದ ಬಗ್ಗೆ ಚರ್ಚಿಸಿದ್ದೆ. ಅಂಗಾಂಗಗಳ ದಾನದ ಬಗ್ಗೆ ನಾನು ನೋಟೋದ ಸಹಾಯವಾಣಿಯ ಬಗ್ಗೆಯೂ ಚರ್ಚಿಸಿದ್ದೆ. ಅಂದಿನ ನನ್ನ ' ಮನ್ ಕೀ ಬಾತ್ ' ಭಾಷಣದ ನಂತರ ಟೆಲಿಫೆÇೀನ್ ಕರೆಗಳ ಸಂಖ್ಯೆ 7 ಪಟ್ಟು ಹೆಚ್ಚಾಗಿದೆ ಎಂದು ನನಗೆ ತಿಳಿಸಲಾಗಿದೆ ಮತ್ತು ವೆಬ್ ಸೈಟ್ ನಲ್ಲಿ ಇದರ ನಮೂದು ಎರಡೂವರೆ ಪಟ್ಟು ವೃದ್ಧಿಯಾಗಿದೆ.ನವೆಂಬರ್ 27ರ ದಿನಾಂಕವನ್ನು ಭಾರತೀಯ ಅಂಗಾಂಗ ದಾನ ದಿನವನ್ನಾಗಿ ಆಚರಿಸಲಾಗಿದೆ. ಈ ಆಚರಣೆಯಲ್ಲಿ ಸಮಾಜದ ಖ್ಯಾತ ವ್ಯಕ್ತಿಗಳು ಭಾಗವಹಿಸಿದ್ದರು. ಚಿತ್ರತಾರೆ ರವೀನಾ ಟಂಡನ್ ಸೇರಿದಂತೆ ಹೆಸರಾಂತ ವ್ಯಕ್ತಿಗಳು ಇದರಲ್ಲಿ ಭಾಗವಹಿಸಿದ್ದರು. ಅಂಗಾಂಗ ದಾನದಿಂದ ಅಮೂಲ್ಯವಾದ ಜೀವಗಳನ್ನು ಉಳಿಸಬಹುದು. ಅಂಗ ದಾನದಿಂದ ಒಂದು ರೀತಿಯ ಅಮರತ್ವ ಉಂಟಾಗುತ್ತದೆ. ಒಂದು ಶರೀರದಿಂದ ಇನ್ನೊಂದು ಶರೀರಕ್ಕೆ ಒಂದು ಅಂಗ ಹೋದಾಗ, ಆ ಅಂಗಕ್ಕೆ ಹೊಸ ಜೀವ ದೊರೆಯುತ್ತದೆ ಹಾಗೂ ಆ ಅಂಗ ಪಡೆದವರಿಗೆ ಹೊಸ ಜೀವನ ದೊರೆಯುತ್ತದೆ. ಇದಕ್ಕಿಂತಲೂ ಹೆಚ್ಚಿನ ಸರ್ವೋತ್ತಮ ದಾನ ಯಾವುದು ತಾನೆ ಆಗಲು ಸಾಧ್ಯ? ಅಂಗಗಳ ಕಸಿಗಾಗಿ ಕಾಯುತ್ತಿರುವ ರೋಗಿಗಳು, ಅಂಗ ದಾನಿಗಳು ಹಾಗೂ ಅಂಗ ಕಸಿ ಕುರಿತ ಒಂದು ರಾಷ್ಟ್ರೀಯ ರಿಜಿಸ್ಟ್ರಿಯನ್ನು ನವೆಂಬರ್ 27ರಂದು ಪ್ರಾರಂಭಿಸಲಾಗಿದೆ. ನೋಟೋದ ಲಾಂಛನ, ಅಂಗ ದಾನಿಗಳ ಕಾರ್ಡ್ ಹಾಗೂ ಘೋಷಣೆಯ ವಿನ್ಯಾಸ ತಯಾರಿಸಲು ಒಥಿ ಉov.iಟಿ ಮೂಲಕ ಒಂದು ರಾಷ್ಟ್ರೀಯ ಸ್ಪರ್ಧೆಯನ್ನು ನಡೆಸಲಾಯಿತು. ಈ ಸ್ಪರ್ಧೆಯಲ್ಲಿ ಎಷ್ಟು ಜನ ಭಾಗವಹಿಸಿದ್ದರು, ಎಷ್ಟು ಹೊಸ ರೀತಿಗಳಲ್ಲಿ ಹಾಗೂ ಹೆಚ್ಚು ಸಂವೇದನೆಯಿಂದ ಸ್ಪಂದಿಸಿದರು ಎಂದು ತಿಳಿದು ನನಗೆ ಆಶ್ಚರ್ಯವಾಯಿತು. ಈ ಕ್ಷೇತ್ರದಲ್ಲೂ ಸಹ ವ್ಯಾಪಕ ಅರಿವು ಹೆಚ್ಚಾಗುತ್ತದೆ ಹಾಗೂ ಅಂಗಾಂಗಗಳ ಅಗತ್ಯ ಇರುವವರಿಗೆ, ನಿಜವಾದ ಅರ್ಥದಲ್ಲಿ ಉತ್ತಮ ನೆರವು ದೊರೆಯುತ್ತದೆ ಎಂಬ ವಿಶ್ವಾಸ ನನಗಿದೆ. ಏಕೆಂದರೆ, ಎಲ ್ಲಿಯವರೆಗೆ ಜನರು ಅಂಗದಾನ ಮಾಡುವುದಿಲ್ಲವೋ ಅಲ್ಲಿಯವರೆಗೆ ಬೇರೆಲ್ಲಿಂದಲೂ ಅವುಗಳು ದೊರೆಯಲಾರವು. ನಾನು ಈಗಾಗಲೇ ಹೇಳಿದಂತೆ ಡಿಸೆಂಬರ್ 3ರಂದು ಅಂಗವಿಕಲರ ದಿನ ಆಚರಿಸಲಾಗುತ್ತಿದೆ. ದೈಹಿಕ ಮತ್ತು ಮಾನಸಿಕ ವಿಕಲತೆ ಹೊಂದಿರುವವರೂ ಸಹ ಅಪ್ರತಿಮ ಸಾಹಸ ಮತ್ತು ಸಾಮಥ್ರ್ಯ ಉಳ್ಳವರಾಗಿರುತ್ತಾರೆ. ಆದರೆ, ಕೆಲವೊಮ್ಮೆ ಅವರು ಅಪಹಾಸ್ಯಕ್ಕೆ ಒಳಗಾದಾಗ ನೋವುಂಟಾಗುತ್ತದೆ. ಕೆಲವೊಮ್ಮೆ ಕರುಣೆ ಅಥವಾ ಅನುಕಂಪವನ್ನೂ ವ್ಯಕ್ತಪಡಿಸಲಾಗುತ್ತದೆ. ಆದರೆ, ನಾವು ನಮ್ಮ ದೃಷ್ಟಿ ಬದಲಾಯಿಸಿದರೆ, ಅವರನ್ನು ಕಾಣುವ ದೃಷ್ಟಿ ಬದಲಾಯಿಸಿದರೆ ಈ ಜನರು ನಮಗೆ ಜೀವಿಸುವ ಪ್ರೇರಣೆಯನ್ನು ನೀಡಬಲ್ಲರು. ನಮಗೆ ಒಂದಿಷ್ಟು ತೊಂದರೆಯಾದರೂ ಅಳುತ್ತಾ ಕೂತುಬಿಡುತ್ತೇವೆ. ನನ್ನ ನೋವು ಇಷ್ಟು ಚಿಕ್ಕದಿರುವಾಗ ಇವರು ಹೇಗೆ ಜೀವಿಸುತ್ತಿರಬಹುದು, ಇವರು ಹೇಗೆ ಕೆಲಸ ಮಾಡುತ್ತಿರಬಹುದು ಎಂಬ ನೆನಪು ಆಗ ನಮಗಾಗುತ್ತದೆ. ಆದ್ದರಿಂದ ಈ ಜನರು ನಮಗೆ ಸ್ಫೂರ್ತಿಯ ಮೂಲವಾಗುತ್ತಾರೆ. ಅವರ ಸಂಕಲ್ಪಶಕ್ತಿ ಜೀವನದೊಡನೆ ಅವರು ಹೊಂದಿರುವ ಸಂಬಂಧದ ಸ್ವರೂಪ ಹಾಗೂ ನೋವನ್ನು ಸಾಮಥ್ರ್ಯವನ್ನಾಗಿ ಪರಿವರ್ತಿಸುವ ಅವರ ದೃಢ ನಿಶ್ಚಯ ಪ್ರಶಂಸನೀಯವಾಗಿದೆ. ನಾನು ಜಾವೇದ್ ಅಹಮದ್ ಅವರ ಬಗ್ಗೆ ಮಾತನಾಡಲು ಇಚ್ಛಿಸುತ್ತೇನೆ. ಅವರಿಗೆ 40ರಿಂದ 42 ವರ್ಷ ವಯಸ್ಸು. 1996ರಲ್ಲಿ ಕಾಶ್ಮೀರದಲ್ಲಿ ಜಾವೇದ್ ಅಹಮದ್ ಅವರ ಮೇಲೆ ಭಯೋತ್ಪಾದಕರು ಗುಂಡು ಹಾರಿಸಿದರು. ಆದರೆ, ಈ ಗುಂಡೇಟುಗಳಿಂದ ಅವರು ಪ್ರಾಣಾಪಾಯದಿಂದ ಪಾರಾದರಾದರೂ, ಕಿಡ್ನಿ ಮತ್ತು ಕರುಳಿನ ಒಂದು ಭಾಗವನ್ನು ಕಳೆದುಕೊಂಡರು. ಬೆನ್ನಮೂಳೆ ಎಷ್ಟು ತೀವ್ರವಾಗಿ ಗಾಯಗೊಂಡಿತ್ತೆಂದರೆ, ತಮ್ಮ ಕಾಲುಗಳ ಮೇಲೆ ನಿಲ್ಲುವ ಸಾಮಥ್ರ್ಯವನ್ನು ಅವರು ಎಂದೆಂದಿಗೂ ಕಳೆದುಕೊಂಡರು. ಆದರೂ ಜಾವೇದ್ ಅಹಮದ್ ಸೋಲೊಪ್ಪಿಕೊಳ್ಳಲಿಲ್ಲ. ಭಯೋತ್ಪಾದಕರ ಏಟುಗಳು ಅವರ ಛಲವನ್ನು ಸೋಲಿಸಲಿಲ್ಲ. ಆದರೆ, ಒಬ್ಬ ಅಮಾಯಕ ವ್ಯಕ್ತಿ ಇಷ್ಟು ದೊಡ್ಡ ಸಂಕಟ ಎದುರಿಸಬೇಕಾಯಿತು ಎಂಬುದೇ ಹೆಚ್ಚಿನ ವಿಷಯವಾಗಿದೆ. ಆದರೆ, ಜಾವೇದ್ ಯಾವುದೇ ಆಕ್ರೋಶ ಅಥವಾ ಹಗೆತನವನ್ನು ವ್ಯಕ್ತಪಡಿಸಲಿಲ್ಲ. ಅವರು ಈ ದುರ್ಘಟನೆಯನ್ನು ಸಹಾನುಭೂತಿಯನ್ನಾಗಿ ಬದಲಾಯಿಸಿದರು. ತಮ್ಮ ಜೀವನವನ್ನು ಸಮಾಜ ಸೇವೆಗೆ ಅರ್ಪಿಸಿಕೊಂಡರು. ತಮ್ಮ ದೇಹ ಅವರಿಗೆ ಬೆಂಬಲವಾಗಿ ನಿಲ್ಲದಿದ್ದರೂ, ಕಳೆದ 20 ವರ್ಷಗಳಿಂದ ಅವರು ಮಕ್ಕಳ ಶಿಕ್ಷಣದಲ್ಲಿ ತೊಡಗಿದ್ದಾರೆ. ಅಂಗವಿಕಲರಿಗೆ ನೆರವಾಗುವ ಆಧಾರ ಸ್ವರೂಪದ ಸೌಲಭ್ಯಗಳನ್ನು ಹೇಗೆ ಸುಧಾರಿಸಬಹುದು, ಸಾರ್ವಜನಿಕ ಸ್ಥಳಗಳಲ್ಲಿ, ಸರ್ಕಾರಿ ಕಚೇರಿಗಳಲ್ಲಿ ಅಂಗವಿಕಲರಿಗಾಗಿ ವ್ಯವಸ್ಥೆಗಳನ್ನು ಹೇಗೆ ಸುಧಾರಿಸಬಹುದು ಎಂಬ ಬಗ್ಗೆ ಅವರು ಕಾರ್ಯನಿರತಾಗಿದ್ದಾರೆ. ಅವರು ತಮ್ಮ ಶಿಕ್ಷಣವನ್ನು ಇದೇ ಕ್ಷೇತ್ರದಲ್ಲಿ ಪಡೆದಿದ್ದಾರೆ. ಅವರು ಸಾಮಾಜಿಕ ಕಾರ್ಯದಲ್ಲಿ ಎಂಎ ಪದವಿ ಗಳಿಸಿ ಜಾಗೃತ ಪ್ರಜೆಯಾಗಿ ಸಮಾಜ ಸೇವಕನ ರೂಪದಲ್ಲಿ ಅಂಗವಿಕಲರ ದೇವದೂತನಂತೆ ಇಂದು ಒಂದು ಮೌನ ಕ್ರಾಂತಿಯನ್ನು ನಡೆಸುತ್ತಿದ್ದಾರೆ. ನಾನು ಜಾವೇದ್ ಅಹಮದ್ ಅವರ ಜೀವನ, ಅವರ ಈ ತಪಸ್ಸು ಮತ್ತು ಅವರ ಈ ಸಮರ್ಪಣಾ ಭಾವವನ್ನು ಡಿಸೆಂಬರ್ 3ರಂದು ನಡೆಯುವ ಕಾರ್ಯಕ್ರಮದಲ್ಲಿ ವಿಶೇಷವಾಗಿ ಸ್ಮರಿಸಲಿದ್ದೇನೆ. ಸಮಯದ ಕೊರತೆಯಿಂದಾಗಿ ಮಾತ್ರ ನಾನು ಜಾವೇದ್ ಅಹಮದ್ ಅವರನ್ನು ಕುರಿತಷ್ಟೇ ಮಾತನಾಡುತ್ತಿದ್ದೇನೆ. ಆದರೆ, ಹಿಂದುಸ್ಥಾನದ ಮೂಲೆ ಮೂಲೆಯಲ್ಲಿ ಇಂತಹ ಸ್ಫೂರ್ತಿಯ ದೀಪಗಳು ಹೊತ್ತಿ ಉರಿಯುತ್ತಿವೆ. ಜೀವಿಸುವ ಹೊಸ ಬೆಳಕನ್ನು ಅವು ನೀಡುತ್ತಿವೆ. ಸಾಗಬೇಕಾದ ರಸ್ತೆಗಳು ಕಾಣುತ್ತಿವೆ. ಡಿಸೆಂಬರ್ 3ನೆ ತಾರೀಖು ಇಂತಹ ಎಲ್ಲಾ ವ್ಯಕ್ತಿಗಳನ್ನು ಸ್ಮರಿಸಿ, ಅವರಿಂದ ಸ್ಫೂರ್ತಿ ಪಡೆಯುವ ಅವಕಾಶವನ್ನು ನಮಗೆ ಕೊಡುತ್ತದೆ. ವಿಶಾಲವಾದ ನಮ್ಮ ದೇಶದಲ್ಲಿ ನಾವು ಸರ್ಕಾರವನ್ನು ಆವಲಂಬಿಸಬೇಕಾದ ಬಹಳ ವಿಚಾರಗಳೂ ಇವೆ. ಮಧ್ಯಮ ವರ್ಗದವರಾಗಿರಬಹುದು, ಕೆಳ ಮಧ್ಯಮ ವರ್ಗದವರಾಗಿರಬಹುದು, ಬಡವರಾಗಿರಬಹುದು, ದಲಿತ, ಪೀಡಿತ, ಶೋಷಿತ, ವಂಚಿತ ವ್ಯಕ್ತಿಗಳಾಗಿರಬಹುದು - ಇಂತಹ ವ್ಯಕ್ತಿಗಳು ಹಾಗೂ ಸರ್ಕಾರ ಮತ್ತು ಸರ್ಕಾರದ ವ್ಯವಸ್ಥೆಗಳೊಂದಿಗೆ ನಿರಂತರ ಸಂಬಂಧ ಇರುತ್ತದೆ. ಒಬ್ಬ ಪ್ರಜೆಗೆ ಜೀವನದಲ್ಲಿ ಒಮ್ಮೆಯಲ್ಲ ಒಮ್ಮೆ ಯಾರೇ ಒಬ್ಬ ಸರ್ಕಾರಿ ನೌಕರರೊಂದಿಗೆ ಕೆಟ್ಟ ಅನುಭವ ಆಗಿ0iÉುೀ ಇರುತ್ತದೆ ಹಾಗೂ ಈ ಪ್ರಜೆಯ ಈ ಒಂದು ಕೆಟ್ಟ ಅನುಭವ, ನಾವು ಸರ್ಕಾರಿ ವ್ಯವಸ್ಥೆಗಳನ್ನು ನೋಡುವ ನಮ್ಮ ದೃಷ್ಟಿಯನ್ನೇ ಬದಲಾಯಿಸುತ್ತದೆ. ಅದರಲ್ಲಿ ನಿಜವೂ ಇದೆ. ಆದರೆ, ಇದೇ ಸರ್ಕಾರದಲ್ಲಿ ಕುಳಿತಿರುವ ಲಕ್ಷ ಾಂತರ ನೌಕರರು ಸೇವಾ ಭಾವನೆಯಿಂದ, ಸಮರ್ಪಣಾ ಭಾವನೆಯಿಂದ ಮಾಡುತ್ತಿರುವ ಅತ್ಯುತ್ತಮ ಕೆಲಸ ನಮ್ಮ ಕಣ್ಣಿಗೆ ಬೀಳುವುದಿಲ್ಲ. ನಮ್ಮ ದೇಶದಲ್ಲಿ ಆಶಾ ಕಾರ್ಯಕರ್ತೆಯರ ಒಂದು ದೊಡ್ಡ ಜಾಲವೇ ಇದೆ. ಆಶಾ ಕಾರ್ಯಕರ್ತೆಯರ ಬಗ್ಗೆ ನಮ್ಮ ಜನರಲ್ಲಿ ಯಾವುದೇ ಚರ್ಚೆ ನಡೆದಿರುವುದನ್ನು ನಾನೂ ಕೇಳಿಲ್ಲ, ನೀವೂ ಕೇಳಿರಲಿಕ್ಕಿಲ್ಲ. ಬಿಲ್ ಗೇಟ್ಸ್ ಪ್ರತಿಷ್ಠಾನ ತನ್ನ ಉದ್ಯಮಶೀಲತೆಯಿಂದಾಗಿ ವಿಶ್ವಖ್ಯಾತಿ ಗಳಿಸಿದೆ. ಕಳೆದಬಾರಿ ನಾವು ಬಿಲ್ ಗೇಟ್ಸ್ ಮತ್ತು ಮಿಲಿಂದಾ ಗೇಟ್ಸ್ ದಂಪತಿಗೆ ಜಂಟಿಯಾಗಿ ಪದ್ಮವಿಭೂಷಣ ಪ್ರಶಸ್ತಿ ನೀಡಿದೆವು. ಈ ಪ್ರತಿಷ್ಠಾನ, ಭಾರತದಲ್ಲಿ ದೊಡ್ಡ ಪ್ರಮಾಣದಲ್ಲಿ ಸಾಮಾಜಿಕ ಚಟುವಟಿಕೆ ನಡೆಸುತ್ತಿದೆ. ಈ ಪ್ರತಿಷ್ಠಾನದ ಯಶಸ್ಸು ಜಗತ್ತಿಗೆ ಒಂದು ಉಜ್ವಲ ಉದಾಹರಣೆಯಾಗಿದೆ. ಈ ದಂಪತಿ ತಮ್ಮ ನಿವೃತ್ತಿ ನಂತರದ ಜೀವನದಲ್ಲಿ ತಮ್ಮ ಎಲ್ಲ ಗಳಿಕೆಯನ್ನು ಬಡವರ ಸೇವೆಗಾಗಿ ಬಳಸುತ್ತಿದ್ದಾರೆ. ಇವರು ಭಾರತಕ್ಕೆ ಬಂದಾಗಲೆಲ್ಲಾ ಆಶಾ ಕಾರ್ಯಕರ್ತೆಯರನ್ನು ಭೇಟಿಯಾಗಿ, ಅವರ ನಿಷ್ಠೆ ಮತ್ತು ಸೇವೆಯನ್ನು ಮುಕ್ತ ಕಂಠದಿಂದ ಹೊಗಳುತ್ತಾರೆ. ಹೊಸ ಹೊಸದನ್ನು ಕಲಿಯುವುದರಲ್ಲಿ ಆಶಾ ಕಾರ್ಯಕರ್ತೆಯರಲ್ಲಿ ಎಷ್ಟು ಉತ್ಸಾಹವಿದೆ ಎಂದು ಈ ದಂಪತಿ ಅಚ್ಚರಿಪಡುತ್ತಾರೆ. ಹಿಂದಿನ ದಿನಗಳಲ್ಲಿ ಒಡಿಸ್ಸಾ ಸರ್ಕಾರ ಆಶಾ ಕಾರ್ಯಕರ್ತೆಯೊಬ್ಬರನ್ನು ಸ್ವಾತಂತ್ರ್ಯ ದಿನದಂದು ವಿಶೇಷವಾಗಿ ಸನ್ಮಾನಿಸಿದೆ. ಒಡಿಸ್ಸಾದ ಬಾಲಸೋರ್ ಜಿಲ್ಲೆಯ ಟೇಂದಾಗಾಂವ್ ಎಂಬ ಪುಟ್ಟ ಹಳ್ಳಿಯಲ್ಲಿ ಪರಿಶಿಷ್ಟ ಜನಾಂಗದವರೇ ಹೆಚ್ಚಾಗಿದ್ದು, ಬಡವರಾಗಿಯೂ ಇರುವ ಈ ಜನರು ಮಲೇರಿಯಾ ರೋಗಕ್ಕೂ ತುತ್ತಾಗುತ್ತಿರುತ ್ತಾರೆ. ಈ ಹಳ್ಳಿಯ ಆಶಾ ಕಾರ್ಯಕರ್ತೆ ಜಮುನಾ ಮಣಿಸಿಂಗ್ ಹಳ್ಳಿಯಲ್ಲಿ ಯಾರೂ ಮಲೇರಿಯಾದಿಂದ ಸಾಯುವುದಕ್ಕೆ ನಾನು ಬಿಡುವುದಿಲ್ಲ ಎಂದು ದೃಢ ನಿಶ್ಚಯ ಮಾಡಿದ್ದಾರೆ. ತರಬೇತಿಯ ಅವಧಿಯಲ್ಲಿ ತಾನು ಕಲಿತ ಕೌಶಲ್ಯಗಳಿಂದ ಅವರು ಮಲೇರಿಯಾ ರೋಗಿಗಳಿಗೆ ಚಿಕಿತ್ಸೆ ನೀಡುತ್ತಾರೆ ಹಾಗೂ ಇಡೀ ಹಳ್ಳಿ ರೋಗದ ವಿರುದ್ಧ ಹೋರಾಡುವಂತೆ ಶ್ರಮಿಸಿದ್ದಾರೆ. ಇಂತಹ ಜಮುನಾ ಮಣಿಸಿಂಗ್ ಅವರು ಎಷ್ಟು ಮಂದಿ ಇರಬಹುದು? ನಮ್ಮ ಅಕ್ಕಪಕ್ಕದಲ್ಲಿ ಇಂತಹ ಎಷ್ಟು ಲಕ್ಷ ಲಕ್ಷ ಜನ ಇರಬಹುದು? ಅವರನ್ನು ನಾವು ಸ್ವಲ್ಪಮಟ್ಟಿಗಾದರೂ ಆದರದಿಂದ ನೋಡಿದರೆ, ಅವರು ನಮ್ಮ ದೇಶದ ದೊಡ್ಡ ಶಕ್ತಿಯಾಗಬಲ್ಲರು. ಅವರು ಸಮಾಜದ ಸುಖ-ದುಃಖಗಳಲ್ಲಿ ಸಮಭಾಗಿಗಳಾಗುತ್ತಾರೆ. ನಾನು ಇಂತಹ ಎಲ್ಲಾ ಆಶಾ ಕಾರ್ಯಕರ್ತೆಯರಿಗೆ ಜಮುನಾ ಮಣಿಯವರ ಮೂಲಕ ಗೌರವ ಸೂಚಿಸುತ್ತೇನೆ. ನನ್ನ ತರುಣ ಮಿತ್ರರೇ ಹಾಗೂ ವಿಶೇಷವಾಗಿ ಇಂಟರ್ ನೆಟ್ ಮತ್ತು ಸಾಮಾಜಿಕ ಮಾಧ್ಯಮಗಳಲ್ಲಿ ಸಕ್ರಿಯರಾಗಿರುವ ತರುಣ ಮಿತ್ರರೇ, ಒಥಿ ಉov.iಟಿನಲ್ಲಿ ಮೂರು ' ಇ ' ಪುಸ್ತಕಗಳು ಇವೆ. ಒಂದು ' ಇ ' ಪುಸ್ತಕ ಸ್ವಚ್ಛ ಭಾರತದ ಸ್ಫೂರ್ತಿದಾಯಕ ಘಟನೆಗಳನ್ನು ಒಳಗೊಂಡಿದೆ. ಉಳಿದೆರಡು ಸಂಸತ್ ಸದಸ್ಯರ ಆದರ್ಶಗ್ರಾಮ ಯೋಜನೆಗಳು ಹಾಗೂ ಆರೋಗ್ಯ ವಲಯವನ್ನು ಕುರಿತದ್ದಾಗಿವೆ. ನೀವು ಈ ಪುಸ್ತಕಗಳನ್ನು ಓದಬೇಕೆಂದು ನಾನು ನಿಮ್ಮನ್ನು ಆಗ್ರಹಪೂರ್ವಕವಾಗಿ ಕೋರುತ್ತೇನೆ ಹಾಗೂ ಇವುಗಳನ್ನು ಓದುವಂತೆ ಇತರರನ್ನೂ ಪ್ರೇರೇಪಿಸಿ ಎಂದು ಕೋರುತ್ತೇನೆ. ಇವುಗಳಿಗೆ ಇನ್ನಷ್ಟು ವಿಷಯ ಸೇರಿಸಬೇಕೆಂದು ನಿಮಗೆ ಅನಿಸಿರಬಹುದು. ಅವುಗಳನ್ನು ಒಥಿ ಉov.iಟಿಗೆ ಕಳುಹಿಸಿಕೊಡಿ. ಸಕಾರಾತ್ಮಕವಾದ ಶಕ್ತಿ ಎಲ್ಲಕ್ಕಿಂತ ದೊಡ್ಡ ಶಕ್ತಿಯಾಗುತ್ತದೆ. ನೀವೂ ಸಹ ಒಳ್ಳೆಯ ಸಂಗತಿಗಳನ್ನು ಹಂಚಿಕೊಳ್ಳಬಹುದು. ಈ ' ಇ ' ಪುಸ್ತಕಗಳನ್ನು ಹಂಚಿಕೊಳ್ಳಿ. ಅವುಗಳ ಬಗ್ಗೆ ಚರ್ಚಿಸಿ. ಯಾರಾದರೂ ಒಬ್ಬ ಉತ್ಸಾಹಿ ತರುಣ ಇಂತಹ ' ಇ ' ಪುಸ್ತಕಗಳನ್ನು ತೆಗೆದುಕೊಂಡು ಅಕ್ಕಪಕ್ಕದಲ್ಲಿರುವ ಶಾಲೆಗಳಿಗೆ ಹೋಗಿ 8, 9, 10ನೇ ತರಗತಿಗಳಲ್ಲಿ ಓದುತ್ತಿರುವ ವಿದ್ಯಾರ್ಥಿಗಳಿಗೆ ಅವುಗಳ ಬಗ್ಗೆ ಹೀಗಾಯಿತು, ಹಾಗಾಯಿತು ಎಂದೆಲ್ಲಾ ತಿಳಿಸಿಕೊಡಬಹುದು. ನೀವು ಹಾಗೆ ಮಾಡಿದಾಗ, ನಿಜವಾದ ಅರ್ಥದಲ್ಲಿ ನೀವು ಸಮಾಜ ಶಿಕ್ಷಕರಾಗಬಹುದು. ರಾಷ್ಟ್ರ ನಿರ್ಮಾಣದಲ್ಲಿ ನೀವು ಕೈ ಜೋಡಿಸಿ ಎಂದು ನಾನು ನಿಮ್ಮನ್ನು ಆಹ್ವಾನಿಸುತ್ತೇನೆ. ನನ್ನ ಪ್ರೀತಿಯ ಬಂಧುಗಳೇ, ಇಡೀ ವಿಶ್ವ ಹವಾಮಾನ ಬದಲಾವಣೆಯಿಂದ ಚಿಂತೆಗೀಡಾಗಿದೆ. ಹವಾಮಾನ ಬದಲಾವಣೆ, ಜಾಗತಿಕ ತಾಪಮಾನ ಏರಿಕೆ ಬಗ್ಗೆ ಚರ್ಚೆ ನಡೆಯುತ್ತಿದೆ. ಕಳವಳವೂ ವ್ಯಕ್ತವಾಗುತ್ತಿದೆ. ಈಗ ಯಾವುದೇ ಕಾರ್ಯ ಕೈಗೊಳ್ಳುವ ಮೊದಲು ಒಂದು ಮಾನದಂಡದ ಆಧಾರದ ಮೇಲೆ ಅದಕ್ಕೆ ಅನುಮೋದನೆ ದೊರೆಯುತ್ತದೆ. ಭೂಮಿಯ ತಾಪಮಾನ ಇನ್ನೂ ಹೆಚ್ಚಾಗಬಹುದು. ಇದು ಪ್ರತಿಯೊಬ್ಬರ ಜವಾಬ್ದಾರಿಯೂ ಹೌದು. ಕಾಳಜಿಯೂ ಹೌದು. ಅಧಿಕ ತಾಪಮಾನದಿಂದ ಪಾರಾಗಲು ಎಲ್ಲಕ್ಕಿಂತ ಮೊದಲಿನ ಪರಿಹಾರವೆಂದರೆ, ಇಂಧನದ ಮಿತ ಬಳಕೆ. ಡಿಸೆಂಬರ್ 14ನೇ ತಾರೀಖು ರಾಷ್ಟ್ರೀಯ ಇಂಧನ ಮಿತ ಬಳಕೆಯ ದಿನವಾಗಿದೆ. ಸರ್ಕಾರದ ಅನೇಕ ಯೋಜನೆಗಳು ಈ ದಿಸೆಯಲ್ಲಿ ಜಾರಿಯಲ್ಲಿವೆ. ಐಇಆ ಬಲ್ಬ್ ಯೋಜನೆ ನಡೆಯುತ್ತಿದೆ. ಹುಣ್ಣಿಮೆಯ ದಿನದ ರಾತ್ರಿ ರಸ್ತೆ ದೀಪಗಳನ್ನು ಆರಿಸಬೇಕು. ಗಂಟೆಗಟ್ಟಲೆ ಚಂದ್ರನ ಬೆಳಕಿನಲ್ಲಿ ಮುಳುಗಿರಬೇಕು ಎಂದು ನಾನು ಈ ಹಿಂದೆ ಹೇಳಿದ್ದೆ. ನನಗೆ ಮಿತ್ರರೊಬ್ಬರು ಇಂಟರ್ ನೆಟ್ ನಲ್ಲಿ ನೋಡಲೆಂದು ಲಿಂಕ್ ಕಳುಹಿಸಿದ್ದರು. ಅದನ್ನು ನೋಡಿದ ಮೇಲೆ ನಿಮಗೂ ಅದನ್ನು ತಿಳಿಸಬೇಕೆಂದು ಅನ್ನಿಸುತ್ತಿದೆ. ಇದರ ಪ್ರಶಂಸೆ Zಇಇ ಓಇWSಗೆ ಸಲ್ಲಬೇಕು. ಏಕೆಂದರೆ, ಈ ಲಿಂಕ್ Zಇಇ ಓಇWSದ್ದಾಗಿತ್ತು. ಕಾನ್ ಪುರದಲ್ಲಿ ನೂರ್ ಜಹಾನ್ ಎಂಬ ಮಹಿಳೆ ಇದ್ದಾರೆ. ಆಕೆಯನ್ನು ಟಿವಿಯಲ್ಲಿ ನೋಡಿದರೆ , ಹೆಚ್ಚು ಕಲಿತ ಸೌಭಾಗ್ಯ ಅವರಿಗೆ ದೊರೆತಂತೆ ಕಾಣುವುದಿಲ್ಲ. ಆದರೆ, ಅವರು ಮಾಡುತ್ತಿರುವ ಕೆಲಸ ಎಂತಹುದೆಂದರೆ, ಅದನ್ನು ಯೋಚಿಸಲೂ ಸಾಧ್ಯವಿಲ್ಲ. ಆಕೆ ಕತ್ತಲಿನೊಂದಿಗೆ ಹೋರಾಡುತ್ತಿದ್ದಾಳೆ ಹಾಗೂ ತಮ್ಮ ಹೆಸರನ್ನು ಬೆಳಗಿಸುತ್ತಿದ್ದಾರೆ. ಅವರು ಮಹಿಳೆಯರ ಸಮಿತಿಯೊಂದನ್ನು ರಚಿಸಿ, ಸೌರ ಶಕ್ತಿಯಿಂದ ಬೆಳಕು ನೀಡುವ ಲಾಟೀನ್ ತಯಾರಿಸುವ ಒಂದು ಕಾರ್ಖಾನೆಯನ್ನು ಪ್ರಾರಂಭಿಸಿದ್ದಾರೆ. ಈ ಸಮಿತಿ ತಿಂಗಳಿಗೆ 100 ರೂಪಾಯಿ ಬಾಡಿಗೆಗೆ ಲಾಟೀನ್ ಕೊಡುತ್ತದೆ. ಜನರು ಸಂಜೆ ಲಾಟೀನ್ ತೆಗೆದುಕೊಂಡ ು ಹೋಗಿ ಮರುದಿನ ಬೆಳಿಗ್ಗೆ ಅದನ್ನು ಚಾರ್ಜಿಂಗ್ ಗಾಗಿ ಹಿಂತಿರುಗಿಸುತ್ತಾರೆ. ಸುಮಾರು 500 ಮನೆಗಳಿಂದ ಜನರು ಬಂದು ಈ ಲಾಟೀನ್ ಬಾಡಿಗೆಗೆ ತೆಗೆದುಕೊಂಡು ಹೋಗುತ್ತಾರೆ. ಇದಕ್ಕೆ ದಿನಕ್ಕೆ ಸುಮಾರು ಮೂರ್ನಾಲ್ಕು ರೂಪಾಯಿಯಷ್ಟೇ ಖರ್ಜಾಗುತ್ತದೆ. ಆದರೆ, ಲಾಟೀನ್ ಇಡೀ ಮನೆಯನ್ನು ಬೆಳಗುತ್ತದೆ. ನೂರ್ ಜಹಾನ್ ಕಾರ್ಖಾನೆಯಲ್ಲಿ ಸೌರ ಶಕ್ತಿಯಿಂದ ಲಾಟೀನ್ ಗಳನ್ನು ಚಾರ್ಜ್ ಮಾಡುವುದರಲ್ಲಿ ಇಡೀ ದಿನ ನಿರತರಾಗಿರುತ್ತಾರೆ. ನೋಡಿ, ಹವಾಮಾನ ಬದಲಾವಣೆ ಸಮಸ್ಯೆಯನ್ನು ಎದುರಿಸಲು ಜಗತ್ತಿನ ಬಹಳ ದೊಡ್ಡ ದೊಡ್ಡ ವ್ಯಕ್ತಿಗಳು ಏನೇನು ಮಾಡುತ್ತಿರಬಹುದು. ಆದರೆ, ಒಬ್ಬ ನೂರ್ ಜಹಾನ್ ನಮ್ಮೆಲ್ಲರಿಗೂ ಸ್ಫೂರ್ತಿದಾಯಕರಾಗಿದ್ದಾರೆ ಹಾಗೂ ತಮ್ಮ ಶ್ರಮದಿಂದ ಬೆಳಕು ನೀಡುತ್ತಿದ್ದಾರೆ. ನೂರ್ ಜಹಾನ್ ಎಂದರೇನೇ ಜಗತ್ತನ್ನು ಬೆಳಗುವುದು ಎಂದರ್ಥ. ನಾನು ನೂರ್ ಜಹಾನ್ ಅವರನ್ನು ಅಭಿನಂದಿಸುತ್ತೇನೆ ಹಾಗೂ ಕಾನ್ ಪುರದ ಒಂದು ಮೂಲೆಯಲ್ಲಿ ನಡೆಯುತ್ತಿದ್ದ ಈ ಕಾರ್ಯವನ್ನು ದೇಶದ ಹಾಗೂ ಜಗತ್ತಿನ ಮುಂದೆ ಪ್ರಸ್ತುತಪಡಿಸಿದ Zಇಇ ಖಿಗಿಯನ್ನು ಸಹ ಅಭಿನಂದಿಸುತ್ತೇನೆ.ಉತ್ತರ ಪ್ರದೇಶದಿಂದ ಶ್ರೀ ಅಭಿಷೇಕ್ ಕುಮಾರ್ ನನಗೆ ಫೆÇೀನ್ ಮಾಡಿದ್ದಾರೆ. '' ನಮಸ್ಕಾರ, ನಾನು ಗೋರಖ್ ಪುರದಿಂದ ಒಬ್ಬ ಉದ್ಯಮಿ ಮಾತನಾಡುತ್ತಿದ್ದೇನೆ. ' ಮುದ್ರಾ ಬ್ಯಾಂಕ್ ' ಎಂಬ ಸಂಸ್ಥೆಯನ್ನು ಸ್ಥಾಪಿಸಿರುವ ಪ್ರಧಾನಮಂತ್ರಿಯವರನ್ನು ಅಭಿನಂದಿಸಲು ನಾನು ಇಚ್ಛಿಸುತ್ತೇನೆ. ಈ ಮುದ್ರಾ ಬ್ಯಾಂಕ್ ನನ್ನಂತಹ ಉದ್ಯಮಿಗಳಿಗೆ ಹೇಗೆ ಬೆಂಬಲ ನೀಡುತ್ತದೆ ಎಂಬುದನ್ನು ಪ್ರಧಾನಮಂತ್ರಿಯವರಿಂದ ತಿಳಿದುಕೊಳ್ಳಲು ನಾವು ಬಯಸುತ್ತೇವೆ''. ಅಭಿಷೇಕ್ ಜೀ, ನಿಮಗೆ ಧನ್ಯವಾದ. ಯಾರಲ್ಲಿ ಬಂಡವಾಳ ಹೂಡಲು ಹಣ ಇಲ್ಲವೋ, ಅವರಿಗೆ ಮುದ್ರಾ ಯೋಜನೆ ಹಣ ನೀಡುತ್ತದೆ. ಈ ಯೋಜನೆಯನ್ನು ಮೂರು ' ಇ ' ಗಳು ಅಂದರೆ, ಇಓಖಿಇಖPಖISಇ, ಇಂಖಓIಓಉ ಂಓಆ ಇಒPಔWಇಖಒಇಓಖಿ. ಇದರರ್ಥ ಉದ್ಯಮಶೀಲತೆ, ಗಳಿಕೆ ಮತ್ತು ಸಬಲೀಕರಣ. ಮುದ್ರಾ, ಉದ್ಯಮಗಳಿಗೆ ಪೆÇ್ರೀತ್ಸಾಹ ನೀಡುತ್ತದೆ. ಮುದ್ರಾ, ಹಣ ಗಳಿಕೆಗೆ ಅವಕಾಶ ಕಲ್ಪಿಸುತ್ತದೆ ಹಾಗೂ ಮುದ್ರಾ, ನಿಜವಾದ ಅರ್ಥದಲ್ಲಿ ಜನರನ್ನು ಸಬಲಗೊಳಿಸುತ್ತದೆ. ಸಣ್ಣ ಸಣ್ಣ ಉದ್ಯಮಿಗಳಿಗೆ ಮುದ್ರಾ ನೆರವಾಗುತ್ತಿದೆ. ಹಾಗೆ ನೋಡಿದರೆ, ನಾನು ಯಾವ ವೇಗದಲ್ಲಿ ಈ ಯೋಜನೆ ಸಾಗಬೇಕೆಂದು ಬಯಸುತ್ತೇನೋ ಆ ವೇಗ ಇನ್ನೂ ಮುಟ್ಟಬೇಕಾಗಿದೆ. ಆದರೆ, ಪ್ರಾರಂಭ ಉತ್ತಮವಾಗಿದೆ. ಇಷ್ಟು ಕಡಿಮೆ ಸಮಯದಲ್ಲಿ ಪ್ರಧಾನಮಂತ್ರಿ ಮುದ್ರಾ ಯೋಜನೆಯಿಂದ 66 ಲಕ್ಷ ಜನರಿಗೆ, 42 ಸಾವಿರ ಕೋಟಿ ರೂಪಾಯಿ ದೊರೆತಿದೆ. ಅಗಸರು, ಕ್ಷೌರಿಕರು, ಪತ್ರಿಕೆ ಮಾರುವವರ ು, ಹಾಲು ಮಾರುವವರು ಮುಂತಾದ ಸಣ್ಣಪುಟ್ಟ ವ್ಯಾಪಾರ ಮಾಡುವವರು, ಈ ಯೋಜನೆಯ ಲಾಭ ಪಡೆದುಕೊಂಡಿದ್ದಾರೆ. ನನಗೆ ಸಂತೋಷ ಕೊಟ್ಟ ಮಾತೆಂದರೆ, ಈ 66 ಲಕ್ಷ ಜನರಲ್ಲಿ 24 ಲಕ್ಷ ಮಹಿಳೆಯರಿದ್ದಾರೆ ಹಾಗೂ ಫಲಾನುಭವಿಗಳಲ್ಲಿ ಹೆಚ್ಚಿನವರು ಪರಿಶಿಷ್ಟ ಜಾತಿ, ಪರಿಶಿಷ್ಟ ಜನಾಂಗ ಮತ್ತು ಇತರ ಹಿಂದುಳಿದ ವರ್ಗಗಳಿಗೆ ಸೇರಿದವರಾಗಿದ್ದಾರೆ. ತಮ್ಮ ಕಾಲುಗಳ ಮೇಲೆ ನಿಂತು ತಮ್ಮ ಕುಟುಂಬಗಳನ್ನು ಗೌರವದಿಂದ ನಡೆಸಲು ಶ್ರಮಪಡುವವರಾಗಿದ್ದಾರೆ. ಅಭಿಷೇಕ್ ಅವರೇ ಸ್ವತಃ ತಮ್ಮ ಉತ್ಸಾಹದ ಮಾತು ಹೇಳಿದ್ದಾರೆ. ನನಗೂ ಬಹಳಷ್ಟು ಸುದ್ದಿ ಬರುತ್ತಿರುತ್ತದೆ. ಮುಂಬೈನಲ್ಲಿ ಶೈಲೇಶ್ ಭೋಂಸ್ಲೆ ಎನ್ನುವವರಿದ್ದಾರೆ. ಅವರಿಗೆ ಮುದ್ರಾ ಬ್ಯಾಂಕ್ ನಿಂದ ಆರೂವರೆ ಲಕ್ಷ ರೂಪಾಯಿ ಸಾಲ ದೊರೆತಿದೆ ಎಂದು ನನಗೆ ತಿಳಿಸಲಾಗಿದೆ. ಅವರು ಚರಂಡಿ ಸ್ವಚ್ಛಗೊಳಿಸುವ ಉದ್ಯಮ ಪ್ರಾರಂಭಿಸಿದ್ದಾರೆ. ಸ್ವಚ್ಛತಾ ಅಭಿಯಾನ ಹೊಸ ಉದ್ಯಮಿಗಳನ್ನು ತಯಾರಿಸುತ್ತದೆ ಎಂದು ಈ ಅಭಿಯಾನ ಪ್ರಾರಂಭಿಸಿದಾಗ ನಾನು ಹೇಳಿದ್ದೆ ಹಾಗೂ ಶೈಲೇಶ್ ಭೋಂಸ್ಲೆ ಇದನ್ನು ಮಾಡಿ ತೋರಿಸಿದ್ದಾರೆ. ಅವರು ತಮ್ಮ ಉದ್ಯಮ ನಡೆಸುತ್ತಿದ್ದು, ಪಡೆದ ಸಾಲದಲ್ಲಿ ಸ್ವಲ್ಪ ಸಮಯದಲ್ಲೇ ಎರಡು ಲಕ್ಷ ರೂಪಾಯಿ ಬ್ಯಾಂಕ್ ಗೆ ಹಿಂತಿರುಗಿಸಿದ್ದಾರೆ ಎಂದು ನನಗೆ ತಿಳಿಸಲಾಗಿದೆ.ಭೋಪಾಲ್ ನ ಮಮತಾ ಶರ್ಮ ಎಂಬ ವ್ಯಕ್ತಿಯೂ ಸಹ ಪ್ರಧಾನಮಂತ್ರಿ ಮುದ್ರಾ ಯೋಜನೆಯ ಮೂಲಕ ಬ್ಯಾಂಕ್ ನಿಂದ 40 ಸಾವಿರ ರೂಪಾಯಿ ಸಾಲ ಪಡೆದಿದ್ದಾರೆ ಹಾಗೂ ಅವರು ಈ ಹಣದಿಂದ ಸಣ್ಣ ಪರ್ಸ್ ಗಳ ತಯಾರಿಕೆಯಲ್ಲಿ ತೊಡಗಿದ್ದಾರೆ ಎಂದು ನನಗೆ ತಿಳಿಸಲಾಗಿದೆ. ಅವರು ಈ ಮುನ್ನ ಹೆಚ್ಚು ಬಡ್ಡಿ ಕೊಟ್ಟು ಹಣ ಸಾಲ ಪಡೆಯುತ್ತಿದ್ದರು ಹಾಗೂ ಬಹಳ ಕಷ್ಟದಿಂದ ತಮ್ಮ ವ್ಯಾಪಾರ ನಡೆಸುತ್ತಿದ್ದರು. ಈಗ ಅವರಿಗೆ ಒಂದೇ ಸಲ ಹೆಚ್ಚು ಹಣ ಸಾಲವಾಗಿ ದೊರೆತು ಅವರ ಕಸುಬು ಈಗ ಇನ್ನಷ್ಟು ಉತ್ತಮಗೊಂಡಿದೆ. ಹಿಂದೆ ಹೆಚ್ಚಿನ ಬಡ್ಡಿ ತೆರುತ್ತಿದ್ದರಿಂದ ಹಾಗೂ ಇತರ ಕಾರಣಗಳಿಂದ ಅವರಿಗೆ ಖರ್ಚು ಹೆಚ್ಚಾಗುತ್ತಿತ್ತು. ಆದರೆ, ಈಗ ಅವರಿಗೆ ಪ್ರತಿ ತಿಂಗಳು ಸುಮಾರು ಸಾವಿರ ರೂಪಾಯಿ ಹೆಚ್ಚಾಗಿ ಉಳಿಯುತ್ತಿದೆ ಹಾಗೂ ಕ್ರಮೇಣ ಅವರ ಕೌಟುಂಬಿಕ ವ್ಯಾಪಾರ ಉತ್ತಮಗೊಳ್ಳಲಾರಂಭಿಸಿದೆ. ಈ ಯೋಜನೆಯ ಪ್ರಚಾರ ಇನ್ನಷ್ಟು ಹೆಚ್ಚಾಗಬೇಕು, ನಮ್ಮ ಎಲ್ಲಾ ಬ್ಯಾಂಕುಗಳು ಇನ್ನೂ ಹೆಚ್ಚು ಸಂವೇದನಾಶೀಲವಾಗಬೇಕು ಹಾಗೂ ಸಣ್ಣ ಪುಟ್ಟ ಜನರಿಗೆ ಹೆಚ್ಚು ಹೆಚ್ಚು ನೆರವಾಗಬೇಕು ಎಂದು ನಾನು ಬಯಸುತ್ತೇನೆ.ನಿಜವಾಗಿ ನೋಡಿದರೆ, ದೇಶದ ಅರ್ಥ ವ್ಯವಸ್ಥೆಯನ್ನು ಈ ಸಣ್ಣ ಸಣ್ಣ ಉದ್ಯಮಿಗಳೇ ನಡೆಸುತ್ತಾರೆ. ಸಣ್ಣ ಸಣ್ಣ ಕೆಲಸ ಮಾಡುವವರೇ ದೇಶದ ನಿಜವಾದ ಆರ್ಥಿಕ ಬಲವಾಗಿದ್ದಾರೆ. ನಾವು ಅವರನ್ನು ಇನ್ನಷ್ಟು ಬಲಶಾಲಿಗಳನ್ನಾಗಿ ಮಾಡಲು ಇಚ್ಛಿಸುತ್ತೇವೆ. ಒಳ್ಳೆಯದಾಗಿದೆ, ಅದನ್ನು ಇನ್ನಷ್ಟು ಉತ್ತಮಪಡಿಸಬೇಕಾಗಿದೆ. ನನ್ನ ದೇಶ ಬಂಧುಗಳೇ, ಅಕ್ಟೋಬರ್ 31ರಂದು ಸರ್ದಾರ್ ಪಟೇಲ್ ಅವರ ಜಯಂತಿಯ ದಿನ ನಾನು '' ಒಂದು ಭಾರತ ಶ್ರೇಷ್ಠ ಭಾರತ '' ಎಂಬ ಬಗ್ಗೆ ಮಾತನಾಡಿದ್ದೆ. ಸಾಮಾಜಿಕ ಜೀವನದಲ್ಲಿ ನಿರಂತರ ಜಾಗರೂಕರಾಗಿರಬೇಕು. ರಾಷ್ಟ್ರಯಾಮ್ ಜಾಗ್ರಯಾಮ್ ವ್ಯಾಮ್ - ಆಂತರಿಕ ಜಾಗರೂಕತೆ ಸ್ವಾತಂತ್ರ್ಯಕ್ಕೆ ತೆರಬೇಕಾದ ಬೆಲೆ. ' ಏಕ್ ಭಾರತ್ ಶ್ರೇಷ್ಠ್ ಭಾರತ್ ' ಘೋಷಣೆಗೆ ಒಂದು ಯೋಜನೆಯ ರೂಪ ಕೊಡಲು ನಾನು ಬಯಸುತ್ತೇನೆ. ಈ ಕಾರ್ಯಕ್ರಮದ ಸ್ವರೂಪ ಹೇಗಿರಬೇಕು, ಅದರ ಲಾಂಛನ ಹೇಗಿರಬೇಕು? ಜನರ ಸಹಭಾಗಿತ್ವವನ್ನು ಹೇಗೆ ಹೆಚ್ಚಿಸಬೇಕು? ಅದರ ಸ್ವರೂಪ ಹೇಗಿರಬೇಕು? ಎಂಬ ಬಗ್ಗೆ ಒಥಿ ಉov.iಟಿ ಗೆ ಸಲಹೆಗಳನ್ನು ನೀಡಬೇಕೆಂದು ನಾನು ಕೋರಿದ್ದೆ. ಬಹಳಷ್ಟು ಸಲಹೆಗಳು ಬರುತ್ತಿವೆ ಎಂದು ನನಗೆ ತಿಳಿಸಲಾಗಿದೆ. ಆದರೆ, ಇನ್ನಷ್ಟು ಸಲಹೆಗಳನ್ನು ನಾನು ಅಪೇಕ್ಷಿಸುತ್ತೇನೆ. ನಿರ್ದಿಷ್ಟ ಯೋಜನೆಗಳ ಬಗ್ಗೆ ಸಲಹೆಗಳನ್ನು ನಾನು ಅಪೇಕ್ಷಿಸುತ್ತೇನೆ. ಇದರಲ್ಲಿ ಪಾಲ್ಗೊಳ್ಳುವವರಿಗೆ ಸರ್ಟಿಫಿಕೇಟ್ ದೊರೆಯುತ್ತದೆ ಎಂದು ನನಗೆ ತಿಳಿಸಲಾಗಿದೆ. ದೊಡ್ಡ ದೊಡ್ಡ ಬಹುಮಾನಗಳನ್ನು ಪ್ರಕಟಿಸಲಾಗಿದೆ. ನೀವೂ ಸಹ ನಿಮ್ಮ ಸೃಜನಾತ್ಮಕ ಬುದ್ಧಿಯನ್ನು ಹರಿಸಿ. ಏಕತೆ, ಅಖಂಡತೆಯ ಮಂತ್ರವನ್ನು ' ಏಕ್ ಭಾರತ್ ಶ್ರೇಷ್ಠ್ ಭಾರತ್ ' ಮಂತ್ರವನ್ನು ಹಿಂದುಸ್ಥಾನದ ಪ್ರತಿಯೊಬ್ಬ ವ್ಯಕ್ತಿಯೊಡನೆ ಹೇಗೆ ಮಿಲನಗೊಳಿಸಬಹುದು? ಇದರಲ್ಲಿ ಸರ್ಕಾರ ಏನು ಮಾಡಬೇಕು? ಸಮಾಜ ಏನು ಮಾಡಬೇಕು? ಪೌರ ಸಮಾಜ ಏನು ಮಾಡಬೇಕು? ಎಂಬ ಬಗ್ಗೆ ಸಲಹೆ ನೀಡಿ. ನಿಮ್ಮ ಸಲಹೆಗಳು ಖಂಡಿತವಾಗಿಯೂ ಉಪಯುಕ್ತವಾಗಿರುತ್ತವೆ ಎಂಬ ವಿಶ್ವಾಸ ನನಗಿದೆ. ನನ್ನ ಪ್ರೀತಿಯ ಸೋದರ, ಸೋದರಿಯರೇ, ಚಳಿಗಾಲ ಪ್ರಾರಂಭವಾಗುತ್ತಿದೆ, ಆದರೆ ಚಳಿಯಲ್ಲಿ ಊಟ ಮಾಡುವುದರ ಸುಖ ಇದ್ದೇ ಇರುತ್ತದೆ. ಬೆಚ್ಚನೆಯ ಉಡುಪು ಧರಿಸುವ ಸುಖವೂ ಇರುತ್ತದೆ. ಆದರೆ ವ್ಯಾಯಾಮ ಮಾಡಬೇಕು ಎಂದು ನಾನು ಆಗ್ರಹಪಡಿಸುತ್ತೇನೆ. ಶರೀರವನ್ನು ಆರೋಗ್ಯವಂತವಾಗಿ ಇಡಬೇಕೆಂಬುದು ನನ್ನ ಆಗ್ರಹ. ವ್ಯಾಯಾಮ, ಯೋಗಕ್ಕಾಗಿ ಉತ್ತಮ ಹವೆಯ ಒಂದಿಷ್ಟು ಸಮಯವನ್ನು ಉಪಯೋಗಿಸಿಕೊಳ್ಳಿ. ಕುಟುಂಬದಲ್ಲೇ ಎಲ್ಲರೂ ಸೇರಿ ವ್ಯಾಯಾಮ, ಯೋಗದ ಒಂದು ಉತ್ಸವ ನಡೆಯಲಿ. ನೀವೇ ನೋಡಿ, ಆಗ ಎಂತಹ ಚೈತನ್ಯ ಉಂಟಾಗುತ್ತದೆ ಎಂಬುದನ್ನು ಹಾಗೂ ಇಡೀ ದಿನ ದೇಹ ನಿಮಗೆ ಹೇಗೆ ಆಧಾರವಾಗಿರುತ್ತದೆ ಎಂಬುದನ್ನು. ಉತ್ತಮ ಹವೆ ಇದ್ದಾಗ, ಹವ್ಯಾಸಗಳೂ ಉತ್ತಮವಾಗಿರಲಿ. ನನ್ನ ಪ್ರೀತಿಯ ದೇಶ ಬಂಧುಗಳೇ, ಮತ್ತೊಮ್ಮೆ ನಿಮಗೆ ಶುಭಾಶಯಗಳು.                                 
                            
                        
                    
