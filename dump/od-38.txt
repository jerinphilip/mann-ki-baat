
                        
                            
                                    ଆକାଶବାଣୀରେ ପ୍ରଧାନମନ୍ତ୍ରୀଙ୍କ “ମନ କି ବାତ” କାର୍ଯ୍ୟକ୍ରମର ଇଂରାଜୀ ମୂଳପାଠର ଓଡିଆ ରୂପାନ୍ତର  
                                
                            
                                
                                    ମୋର ପ୍ରିୟ ଦେଶବାସୀଗଣ,  ଆପଣମାନଙ୍କୁ ସମସ୍ତଙ୍କୁ ନମସ୍କାର ।  2015ର ଏହା ଏକ ପ୍ରକାର ମୋର ଶେଷ ମନର କଥା । ପରବର୍ତ୍ତୀ ମନର କଥା ହେବ 2016ରେ । ନିକଟ ଅତୀତରେ ଆମେ ବଡ ଦିନ ପର୍ବ ପାଳନ କରିଛୁ ଆଉ ଏବେ ନୂଆବର୍ଷକୁ ସ୍ଵାଗତ ଜଣାଇବା ପାଇଁ ପ୍ରସ୍ତୁତ ଚାଲିଛି । ଭାରତ ବିବିଧତାରେ ପରିପୂର୍ଣ୍ଣ । ଏଠି ଅନେକ ପର୍ବ-ପର୍ବାଣି । ଗୋଟିଏ ପର୍ବ ଯାଉ ଯାଉ ଆଉ ଗୋଟିଏ ପର୍ବ ଆସିଯାଏ । କହିବାକୁ ଗଲେ ପ୍ରତ୍ୟେକ ପର୍ବ ଅନ୍ୟ ପର୍ବ ପାଇଁ ପ୍ରତୀକ୍ଷାର ସମୟ ସୃଷ୍ଟି କରେ । ବେଳେବେଳେ ଲାଗେ ଯେ, ଭାରତ ଏଭଳି ଗୋଟିଏ ଦେଶ ଯେଉଁଠି ଗୋଟିଏ ଉତ୍ସବ ପ୍ରେରିତ ଅର୍ଥ ବ୍ୟବସ୍ଥା ବା Festival Driven Economy ମଧ୍ୟ ରହିଛି । ଏହା ସମାଜର ଗରିବ ଲୋକଙ୍କ ଆର୍ଥିକ ଗତିବିଧିର କାରଣ ପାଲଟିଯାଏ । ମୋ ତରଫରୁ ଦେଶବାସୀଙ୍କୁ ବଡ-ଦିନରେ ଅନେକ ଅନେକ ଶୁଭେଚ୍ଛା । ତା’ସହିତ 2016 ନବବର୍ଷର ମଧ୍ୟ ଅନେକ ଅନେକ ଶୁଭକାମନା । 2016 ଆପଣ ସମସ୍ତଙ୍କ ପାଇଁ ବହୁତ ଖୁସି ନେଇ ଆସୁ । ନୂତନ ଉତ୍ସାହ, ନୂଆ ଉଦ୍ଦୀପନା, ନୂଆ ସଂକଳ୍ପ ଆପଣଙ୍କୁ ନୂତନ ଶିଖରକୁ ନେଇଯାଉ । ବିଶ୍ଵ ମଧ୍ୟ ବିପଦମୁକ୍ତ ହେଉ, ଆତଙ୍କବାଦରୁ କିମ୍ବା ଗ୍ଲୋବାଲ ୱାର୍ମିଙ୍ଗରୁ, ପ୍ରାକୃତିକ ବିପର୍ଯ୍ୟୟରୁ କିମ୍ବା ମାନବକୃତ ବିପଦରୁ । ମାନବ ଜାତି ସୁଖଶାନ୍ତିରେ ଜୀବନ ଅତିହାହିତ କରୁ ଏହାଠାରୁ ବଡ ଖୁସି ଆଉ କ’ଣ ହୋଇପାରେ ?  ଆପଣମାନେ ତ ଜାଣିଛନ୍ତି, ମୁଁ ପ୍ରଯୁକ୍ତିବିଦ୍ୟାକୁ ବହୁଳ ଭାବରେ କାମରେ ଲଗାଏ । ଏହାଦ୍ଵାରା ମୋତେ ବହୁତ ସୂଚନା ମିଳୁଛି । ମୋ Portal “My Gov” ଉପରେ ମୁଁ ଯଥେଷ୍ଟ ମାତ୍ରାରେ ଦୃଷ୍ଟି ରଖିଥାଏ । ପୁଣେରୁ ଶ୍ରୀଯୁକ୍ତ ଗଣେଶ ଭି. ସାୱଲେଶୱାରକର । ସେ ମୋତେ ଲେଖିଛନ୍ତି ଯେ, ଏହା ପର୍ଯ୍ୟଟନର ଋତୁ । ଦେଶବିଦେଶରୁ ବହୁ ସଂଖ୍ୟାରେ ପର୍ଯ୍ୟଟକ ଆସନ୍ତି । ଲୋକେ ମଧ୍ୟ ବଡ ଦିନର ଛୁଟି କଟାଇବାକୁ ଭ୍ରମଣରେ ଯାଇଥାନ୍ତି । ପର୍ଯ୍ୟଟନ କ୍ଷେତ୍ରରେ ଅନ୍ୟାନ୍ୟ ସୁବିଧା ପ୍ରତି ତ ଦୃଷ୍ଟି ଦିଆଯାଉଛି । କିନ୍ତୁ, ସେ କହିଛନ୍ତି ଯେ, ଯେଉଁ ସ୍ଥାନମାନଙ୍କରେ Tourist Destination ରହିଛି, ପର୍ଯ୍ୟଟନ ସ୍ଥଳ ରହିଛି, ଧାର୍ମିକ ସ୍ଥଳ ରହିଛି, ସେଠାରେ ସ୍ଵଚ୍ଛତା ରକ୍ଷା ଉପରେ ବିଶେଷ ଧ୍ୟାନ ଦିଆଯିବା ଉଚିତ । ଆମ ପର୍ଯ୍ୟଟନସ୍ଥଳ ଯେତେ ସଫାସୁତୁରା ହୋଇଥିବ ବିଶ୍ଵରେ ଭାରତର ଭାବମୂର୍ତ୍ତି ସେତେ ସୁନ୍ଦର ହେବ । ମୁଁ ଶ୍ରୀମାନ ଗଣେଶଙ୍କ ଚିନ୍ତାଧାରାକୁ ସ୍ଵାଗତ ଜଣାଉଛି ଏବଂ ତାଙ୍କ ବାର୍ତ୍ତାକୁ ଦେଶବାସୀମାନଙ୍କ ପାଖକୁ ପହଞ୍ଚାଇଛି । ଆଉ ପୁଣି ଆମେ ତ କହୁ “ଅତିଥି ଦେବୋଭବ” । ଆମ ଘରକୁ ଯେବେ କୁଣିଆ ଆସିବାର ଥାଆନ୍ତି ସେତେବେଳେ ଆମେ ଘରକୁ ସଫାସୁତୁରା କରି କେତେ ସଜେଇଥାଉ । ତେଣୁ ଆମ ପର୍ଯ୍ୟଟନସ୍ଥଳ, Tourist Destination ଆଉ ତୀର୍ଥ କ୍ଷେତ୍ର ଗୁଡିକରେ ଏହା ପ୍ରତି ପ୍ରକୃତରେ ବିଶେଷ ଗୁରୁତ୍ଵ ଦିଆଯିବା କଥା । ଆଉ ମୁଁ ଏଥିପାଇଁ ମଧ୍ୟ ଖୁସି ଯେ, ଦେଶର ବିଭିନ୍ନ ସ୍ଥାନରୁ ସ୍ଵଛତା ବିଷୟରେ ଖବର ଅନବରତ ଭାବେ ଆସୁଛି । ମୁଁ ପ୍ରଥମ ଦିନରୁ ଏ ବିଷୟରେ ଗଣମାଧ୍ୟମର ସାଥିମାନଙ୍କୁ ତ ଧନ୍ୟବାଦ ଦେଉଛି କାରଣ ଏମିତି ଛୋଟ ଛୋଟ ଭଲ ଭଲ କଥା ଖୋଜି ଖୋଜି ସେମାନେ ଲୋକଙ୍କ ସମ୍ମୁଖରେ ରଖୁଛନ୍ତି । ମୁଁ ଗୋଟିଏ ଖବର କାଗଜରେ ଗୋଟେ କଥା ପଢିଲି । ଦେଶବାସୀଙ୍କୁ ଏ ସମ୍ପର୍କରେ କହିବାକୁ ଚାହୁଁଛି । ମଧ୍ୟପ୍ରଦେଶର ସିଲୋର ଜିଲ୍ଲାର ଭୋଜପୁରା ଗାଁର ଜଣେ ବୟୋଜ୍ୟେଷ୍ଠ କାରିଗର ଦିଲିପ ସିଂ ମାଲବିୟ । ସେ ଜଣେ ସାଧାରଣ କାରିଗର, ମିସ୍ତ୍ରୀ କାମ କରନ୍ତି, ମଜୁରିଆ କାମ କରନ୍ତି । ସେ ଏଭଳି ଗୋଟିଏ ଅସାଧାରଣ କାମ କଲେ ଯେ, ଖବର କାଗଜ ତାଙ୍କ କଥା ପ୍ରକାଶ କଲା । ଆଉ ତାହା ମୋ ନଜରକୁ ଆସିଲା ତ ମୋତେ ଲାଗିଲା ଯେ ଏକଥା ମୁଁ ଆପଣଙ୍କୁ ଜଣାଇଲି । ଦିଲିପ ସିଂ ମାଲବିୟ ସ୍ଥିର କଲେ ଯେ ଗାଁରେ ଯଦି କେହି ନିର୍ମାଣ ସାମଗ୍ରୀ ଯୋଗାଇ ଦେଉଛି ତେବେ ଶୌଚାଳୟ ତିଆରି କରିବା ପାଇଁ ଯେଉଁ ମଜୁରୀ ଲାଗିବ ତାହା ସେ ନେବେନାହିଁ । ମିସ୍ତ୍ରୀ ହିସାବରେ ମାଗଣାରେ କାମକରି ଶୌଚାଳୟ ତିଆରି କରିଦେବେ । ଏହାକୁ ଗୋଟିଏ ପବିତ୍ର କାର୍ଯ୍ୟ ମନେକରି ନିଜ ପରିଶ୍ରମ ବଳରେ ଭୋଜପୁରାରେ ସେ 100 ଟି ଶୌଚାଳୟ ତିଆରି କରିଦେଇଛନ୍ତି । ଦିଲିପ ସିଂ ମାଲବିୟଙ୍କୁ ମୁଁ ଅନ୍ତରରୁ ଅନେକ ଅନେକ ଅଭିନନ୍ଦନ ଜଣାଉଛି । ସାଧୁବାଦ ଦେଉଛି । ଦେଶ ବିଷୟରେ ବେଳେ ବେଳେ ନିରାଶ କରୁଥିବା କଥା ଶୁଣିବାକୁ ମିଳେ । କିନ୍ତୁ ଦେଶରେ ଏଭଳି କୋଟି କୋଟି ଦିଲିପ ସିଂ ରହିଛନ୍ତି, ଯେଉଁମାନେ ନିଜ ନିଜ ହିସାବରେ କିଛି ନା କିଛି ଭଲ କାମ କରୁଛନ୍ତି । ଏହାହିଁ ତ ଦେଶର ଶକ୍ତି । ଏହାହିଁ ତ ଦେଶର ଆଶା ଯାହା ଦେଶକୁ ଆଗକୁ ବଢାଇଛି ଯେଉଁଥିପାଇଁ ମନର କଥାରେ ଦିଲିପ ସିଂଙ୍କୁ ନେଇ ଗର୍ବିତ ହେବା ସ୍ଵାଭାବିକ ।  ଅନେକ ଲୋକଙ୍କ ଅକ୍ଲାନ୍ତ ପରିଶ୍ରମ ଯୋଗୁଁ ହିଁ ତ ଦେଶ ଦ୍ରୁତ ଗତିରେ ଆଗକୁ ବଢିଚାଲିଛି । ପାଦ ସହ ପାଦ ମିଳାଇ 125 କୋଟି ଦେଶବାସୀ ନିଜେ ଗୋଟିଏ ଗୋଟିଏ ପାଦ ଆଗକୁ କାଢୁଛନ୍ତି ଆଉ ଦେଶକୁ ମଧ୍ୟ ଆଗେଇ ନେଉଛନ୍ତି । ଭଲ ଶିକ୍ଷା, ଉତ୍ତମ କୌଶଳ ଏବଂ ରୋଜଗାରର ନୂଆ ନୂଆ ସୁଯୋଗ, ନାଗରିକମାନଙ୍କୁ ବୀମା ସୁରକ୍ଷା ପ୍ରଦାନଠାରୁ ଆରମ୍ଭ କରି ବ୍ୟାଙ୍କିଙ୍ଗ ସୁବିଧା ଯୋଗାଇବା କଥା ହେଉ, ବିଶ୍ଵ ସ୍ତରରେ Age of Doing Businessରେ ଉନ୍ନତି କଥା ହେଉ, ବାଣିଜ୍ୟ ଏବଂ ନୂଆ ବ୍ୟବସାୟ ପାଇଁ ସୁବିଧା ଯୋଗାଇବା କଥା ହେଉ । ଯେଉଁ ସାଧାରଣ ପରିବାର କେବେହେଲେ ବ୍ୟାଙ୍କର ଦୁଆର ମୁହଁକୁ ଯାଇପାରୁ ନ ଥିଲେ, ସେମାନଙ୍କୁ “ମୁଦ୍ରା” ଯୋଜନା ଅନ୍ତର୍ଗତ ସହଜ ଋଣ ଉପଲବ୍ଧ କରାଇବା କଥା ହେଉ । ପ୍ରତ୍ୟେକ ଭାରତୀୟ ଯେବେ ଜାଣିଲେ ଯେ ସମଗ୍ର ବିଶ୍ଵ “ଯୋଗ” ପ୍ରତି ଆକର୍ଷିତ ହୋଇଛି ଏବଂ ସମଗ୍ର ବିଶ୍ଵ ସେତେବେଳେ ଆମ ମନରେ ବିଶ୍ଵାସ ଜନ୍ମିଲା ଯେ, ବାଃ, ଏହାହିଁ ତ ଭାରତ । ଆମେ ଯେତେବେଳେ ବିରାଟ ସ୍ଵରୂପର ଦର୍ଶନ କରୁ ସେତେବେଳେ ଏପରି ଭାବନାର ସୃଷ୍ଟି ହୁଏ । ମାତା ଯଶୋଦା ଏବଂ ଶ୍ରୀକୃଷ୍ଣଙ୍କର ସେହି ଘଟଣାକୁ କିଏ ବା ଭୁଲିପାରିବ, ଯେତେବେଳେ ବାଳକ କୃଷ୍ଣ ନିଜ ପାଟି ଖୋଲିଥିଲେ ଏବଂ ମାତା ଯଶୋଦା ସଂପୂର୍ଣ୍ଣ ବିଶ୍ଵର ଦର୍ଶନ କରିଥିଲେ, ସେତେବେଳେ ସେ ସେଇ ଶକ୍ତିକୁ ଅନୁଭବ କରିଥିଲେ । ଯୋଗର ଘଟଣା ଭାରତକୁ ସେହି ଅନୁଭବ ଦେଇଛି ।  ସ୍ଵଚ୍ଛତା କଥା ଏକ ପ୍ରକାର ଘରେ ଘରେ ଗୁଞ୍ଜରଣ ସୃଷ୍ଟି କରିଛି । ନାଗରିକମାନଙ୍କ ସହଭାଗିତା ମଧ୍ୟ ବଢି ବଢି ଚାଲିଛି । ସ୍ଵାଧିନତାର ଏତେ ବର୍ଷ ପରେ ଯେଉଁ ଗାଁରେ ବିଜୁଳି ଖୁଣ୍ଟଟିଏ ପହଞ୍ଚୁଥିବ ଏବଂ ଅନ୍ଧାରର ଅନ୍ତ ଘଟୁଥିବ ସେଠାରେ ଲୋକେ ଅନୁଭବ କରୁଥିବା ଉତ୍ସାହ ଓ ଉଦ୍ଦୀପନାକୁ ଆମେ ସହରରେ ବାସ କରୁଥିବା କିମ୍ବା ବିଜୁଳି ବ୍ୟବହାର କରୁଥିବା ଲୋକ କେବେ କ’ଣ ଅନୁଭବ କରିପାରିବା ? ଭାରତ ସରକାର ଏବଂ ରାଜ୍ୟ ସରକାରମାନଙ୍କ ଶକ୍ତି ବିଭାଗ ଆଗରୁ ମଧ୍ୟ କାମ କରୁଥିଲା । କିନ୍ତୁ ହଜାରେ ଦିନରେ ଗାଁ ମାନଙ୍କରେ ବିଜୁଳି ପହଞ୍ଚାଇବାର ସଂକଳ୍ପ ନିଆଯିବା ପରେ ପ୍ରତିଦିନ କୌଣସି ନା କୌଣସି ଅନ୍ଧାରି ଗାଁରେ ବିଜୁଳି ପହଞ୍ଚିବାର ଖବର ଆଉ ସେମାନଙ୍କ ମଧ୍ୟରେ ଖେଳିଯାଇଥିବା ଆନନ୍ଦ ଲହରୀର ଖବର ଆସି ପହଞ୍ଚୁଛି । ଗଣମାଧ୍ୟମରେ ଏ ସମ୍ପର୍କରେ ବ୍ୟାପକ ରୂପେ ପ୍ରଚାର ହୋଇନାହିଁ । କିନ୍ତୁ ମୋର ବିଶ୍ଵାସ ଯେ, ଗଣମାଧ୍ୟମ ଏପରି ଗାଁ ମାନଙ୍କରେ ନିଶ୍ଚୟ ପହଞ୍ଚିବ ଏବଂ ସେମାନଙ୍କ ଆନନ୍ଦ ଉତ୍ସାହର ଅନୁଭୂତି ସହ ଦେଶବାସୀଙ୍କୁ ପରିଚିତ କରାଇବ । ଏହାଦ୍ଵାରା ସବୁଠାରୁ ବଡ ଲାଭ ଏହାହିଁ ହେବ ଯେ ଯେଉଁ ସରକାରୀ କର୍ମଚାରୀମାନେ ଏହି କାମ କରୁଛନ୍ତି ସେମାନଙ୍କୁ ଗୋଟିଏ ସନ୍ତୋଷ ମିଳିବ । ଖୁସି ଲାଗିବ ଯେ, ସେମାନେ ଏଭଳି କିଛି କାମ କରିଛନ୍ତି ଯାହା କୌଣସି ଲୋକର ଜୀବନରେ ପରିବର୍ତ୍ତନ ଆଣିଦେବ । ଚାଷୀ ହେଉ, ଗରିବ ହେଉ, ଯୁବକ ହେଉ, ମହିଳା ହେଉ ଏମାନଙ୍କ ପାଖରେ ଏ ଖବର କ’ଣ ପହଞ୍ଚିବା କଥା ନୁହେଁ ? କେଉଁ ସରକାର କେଉଁ କାମ କରେ, ବା କେଉଁ ସରକାର କେଉଁ କାମ କରିନାହାନ୍ତି, ଏଭଳି କଥା ନ ପହଞ୍ଚୁ । କିନ୍ତୁ ଏକଥା ପହଞ୍ଚିବା ଆବଶ୍ୟକ ଯେ, ସେମାନେ ଯଦି ଏଥିପାଇଁ ହକଦାର ତେବେ ସେମାନେ ନିଜ ଅଧିକାରକୁ ଛାଡନ୍ତୁ ନାହିଁ । ନିଜ ଅଧିକାର ପାଇବା ପାଇଁ ବି ତ ସେ ବିଷୟରେ ସୂଚନା ଦରକାର । ଠିକ କଥା, ଭଲ କଥା, ସାଧାରଣ ଲୋକଙ୍କୁ କାମରେ ଲାଗୁଥିବା କଥା ଯେତେ ଅଧିକରୁ ଅଧିକ ଲୋକଙ୍କ ପାଖକୁ ପହଞ୍ଚିପାରିବ ସେଥିପାଇଁ ଚେଷ୍ଟା କରିବା ଉଚିତ । ଏହା ମଧ୍ୟ ଗୋଟିଏ ସେବା କାର୍ଯ୍ୟ । ମୁଁ ନିଜଆଡୁ ଏହି କାମ ପାଇଁ ଗୋଟିଏ ଛୋଟିଆ ପ୍ରଚେଷ୍ଟା କରିଛି । ମୁଁ ନିଜେ ତ ସବୁକିଛି କରିପାରିବିନି । କିନ୍ତୁ ମୁଁ ଯେତେବେଳେ କହୁଛି ମାନେ ମୋତେ ବି ତ କିଛି କିଛି କରିବାକୁ ପଡିବ ନା । ଜଣେ ସାଧାରଣ ନାଗରିକ ମଧ୍ୟ ନିଜ ମୋବାଇଲ ରେ “Narendra Modi App” Download କରି ମୋ ସହ ସମ୍ପର୍କ ସ୍ଥାପନ କରିପାରିବ । ଏମିତି ଛୋଟ ଛୋଟ କଥା ମୁଁ ଏହା ମାଧ୍ୟମରେ share କରିଥାଏ । ମୋତେ ଖୁସି ଲାଗେ ଯେ, ଲୋକେ ମଧ୍ୟ ମୋତେ ଅନେକ କଥା କହନ୍ତି । ଆପଣ ମଧ୍ୟ ନିଜ ଢଙ୍ଗରେ ଏହି ପ୍ରଚେଷ୍ଟାରେ ସାମିଲ ହୁଅନ୍ତୁ, 125 କୋଟି ଲୋକଙ୍କ ପାଖକୁ ପହଞ୍ଚିବାର ଅଛି । ଆପଣଙ୍କ ସାହାଯ୍ୟ ବିନା କେମିତି ପହଞ୍ଚି ପାରିବି ? ଆସନ୍ତୁ ଆମେ ସମସ୍ତେ ମିଶି ସାମାନ୍ୟ ମଣିଷର ହିତ କଥା, ସାଧାରଣ ମଣିଷର ଭାଷାରେ ସେମାନଙ୍କୁ ପଠାଇ ସେମାନଙ୍କ ଅଧିକାର ପାଇଁ ସେମାନଙ୍କୁ ପ୍ରେରିତ କରିବା ।  ମୋର ପ୍ରିୟ ଯୁବ ବନ୍ଧୁଗଣ, ଅଗଷ୍ଟ 15 ଦିନ ଲାଲକିଲ୍ଲାର ପ୍ରାଚୀର ଉପରୁ ମୁଁ Start Up India – Stand Up ଇଣ୍ଡିଆ ସମ୍ପର୍କରେ ପ୍ରାଥମିକ ଚର୍ଚ୍ଚା କରିଥିଲି । ଏହା ପରେ ସରକାରଙ୍କ ସବୁ ବିଭାଗରେ ଏସବୁ ଆରମ୍ଭ ହୋଇଗଲା l ଭାରତ କଣ “Start up Capital” ହୋଇ ପାରିବ ? ଆମ ରାଜ୍ୟମାନଙ୍କ ମଧ୍ୟରେ ଯୁବକମାନଙ୍କ ପାଇଁ ଗୋଟିଏ ଉତ୍ତମ ସୁଯୋଗ ରୁପେ ନୂଆ ନୂଆ Start up, ନୂଆ ନୂଆ Innovation, Manufacturing Sector ରେ ହେଉ, Service Sector ରେ ହେଉ କିମ୍ବା Agriculture ରେ ହେଉ l ପ୍ରେତ୍ୟେକ ଜିନିଷରେ ନୂତନତ୍ଵ , ନୂଆ ଢଙ୍ଗ, ନୂଆ ଚିନ୍ତା ଧାରା l Innovation ବିନା ଦୁନିଆ ଆଗକୁ ବଢିପାରିବନି l Start up India, Stand up India ଯୁବପିଢି ପାଇଁ ଗୋଟିଏ ବଡ ସୁଯୋଗ ନେଇଆସିଛି l ମୋର ଯୁବବନ୍ଧୁଗଣ , ଜାନୁଆରୀ 16 ତାରିଖରେ ଭାରତ ସରକାର “Start up India, Stand up India’’ ର ସଂପୂର୍ଣ୍ଣ Action plan ଶୁଭାରମ୍ଭ କରିବାକୁ ଯାଉଛନ୍ତି l କଣ ହେବ ? କାହିଁକି ହେବ ? କେମିତି ହେବ ? ଏହାର ଗୋଟିଏ ନକ୍ସା ଆପଣଙ୍କ ଆଗରେ ରଖାଯିବ l ଏହି କାର୍ଯ୍ୟକ୍ରମରେ ଦେଶରେ ଥିବା IIT, IIM, Central University, NIT ଯେଉଁଠାରେ କି ଯୁବପିଢୀ ରହିଛନ୍ତି, ସେମାନଙ୍କୁ live Connectivity ଦ୍ଵାରା ଏହି ଏହି କାର୍ଯ୍ୟକ୍ରମରେ ସଂଯୁକ୍ତ କରାଯିବ l Start up ବିଷୟରେ ଆମ ମନରେ ଗୋଟିଏ ଧାରଣା ସୃଷ୍ଟି ହୋଇଯାଇଛି l ଯେମିତି କି Digital World ହେଉ ବା IT Professional ହେଉ, ଏହି Start up ସେମାନଙ୍କ ପାଇଁ ଉଦ୍ଦିଷ୍ଟ l ଆମ ଦେଶର ଆବଶ୍ୟକତା ଅନୁସାରେ ଏଥିରେ ପରିବର୍ତ୍ତନ ଆଣିବାକୁ ହେବ l ଗରିବ ଲୋକଟିଏ ମୂଲ ଲାଗୁଛି, ତାକୁ ଶାରିରୀକ ପରିଶ୍ରମ କରିବାକୁ ପଡୁଛି, କିନ୍ତୁ କୌଣସି ଯୁବକ ଯଦି ଏମିତି କିଛି ଜିନିଷର ଉଦ୍ଭାବନ କରେ ଯାହାଦ୍ଵାରା ସେହି ମୁଲିଆ ଲୋକଟି କହିବ ଯେ, ଏମିତି ଯୁବକମାନଙ୍କୁ ସେମାନେ ସାହାଯ୍ୟ କରନ୍ତୁ l ଆଉ ସେ ଯୁବକମାନଙ୍କୁ କହିବାକୁ ଚାହୁଁଛି ଯେ, ସେମାନେ ସାହସର ସହିତ ଆଗକୁ ବଢନ୍ତୁ l ବଜାର ମିଳିଯିବ l ସେହିପରି, ଆମ ଯୁବପିଢୀର ବୌଦ୍ଧିକ ସମ୍ପତି କଣ କିଛି ସହର ମଧ୍ୟରେ ସୀମିତ ? ଏପରି ଚିନ୍ତାଧାରା ଭୁଲ l ଭାରତର କୋଣ-ଅନୁକୋଣରେ ଯୁବକମାନଙ୍କଠାରେ ପ୍ରତିଭା ଭରି ରହିଛି । ସେମାନଙ୍କୁ ସୁଯୋଗ ଦରକାର l Start up India, Stand up India କେତୋଟି ସହର ମଧ୍ୟରେ ସୀମିତ ରହିବା ଆବଶ୍ୟକ ନୁହେଁ, ଭାରତର କୋଣ–ଅନୁକୋଣକୁ ବ୍ୟାପିବା ଉଚିତ l କଥା ଆଗକୁ ବଢାଇବାକୁ ମୁଁ ରାଜ୍ୟ ସରକାରମାନଙ୍କୁ ମଧ୍ୟ ଅନୁରୋଧ କରୁଛି l ଜାନୁୟାରୀ 16 ତାରିଖରେ ମୁଁ ପ୍ରତ୍ୟେକ୍ଷ ଭାବରେ ଏ ବିଷୟରେ ବିସ୍ତ୍ରୁତ ଭାବେ ଆଲୋଚନା କରିବି ଏବଂ ପ୍ରତିଥର ଭଳି ଆପଣଙ୍କ ପରମର୍ଶକୁ ସ୍ଵାଗତ କରିବି l  ପ୍ରିୟ ଯୁବବନ୍ଧୁ , ଜାନୁୟାରୀ 12 ତାରିଖରେ ସ୍ଵାମୀ ବିବେକାନନ୍ଦଙ୍କ ଜନ୍ମ ଦିନ l ମୋ ଭଳି ଆମ ଦେଶରେ କୋଟି କୋଟି ଲୋକ ଆଛନ୍ତି ଯେଉଁ ମାନେ କି ସ୍ଵାମୀ ବିବେକାନନ୍ଦଙ୍କ ଜିବନୀ ଏବଂ ବାଣୀ ଦ୍ଵାରା ପ୍ରେରଣା ପାଉଛନ୍ତି l 1995 ମସିହାରୁ ଜାନୁୟାରୀ 12 ତାରିଖ, ସ୍ଵାମୀ ବିବେକାନନ୍ଦ ଜୟନ୍ତୀକୁ ଜାତୀୟ ଯୁବ ଉତ୍ସବ ଭାବରେ ପାଳନ କରାଯାଇଆସୁଛି l ଚଳିତ ବର୍ଷ ଜାନୁୟାରୀ 12 ତାରିଖରୁ 16 ତାରିଖ ପର୍ଯ୍ୟନ୍ତ ଛତିଶଗଡର ରାୟପୁରରେ ଏହି ଜାତୀୟ ଯୁବ ଉତ୍ସବ ବା National youth Festival ଅନୁଷ୍ଠିତ ହେବାର କାର୍ଯ୍ୟକ୍ରମ ରହିଛି ଏବଂ ମୋତେ ସୂଚନା ମିଳିଛି ଯେ ଏଥର ଉତ୍ସବରେ ବିଷୟ ରହିଛି, Indian youth-Development Skill & Harmony” ବା “ଭାରତୀୟ ଯୁବ ସମ୍ପ୍ରଦାୟ – କୌଶଳ ବିକାଶ ଏବଂ ସଂହତି” । ବିଷୟ ବସ୍ତୁ ବହୁତ ବଢିଆ l ମୋତେ କୁହାଯାଇଛି ଯେ, ଭାରତର କୋଣ – ଅନୁକୋଣରୁ ସବୁ ରାଜ୍ୟରୁ ଦଶ ହଜାରରୁ ଅଧିକ ଯୁବକ ଯୁବତୀ ଏକତ୍ରିତ ହେବେ l ଗୋଟିଏ ଛୋଟ ଭାରତର ଦୃଶ୍ୟ ସେଠି ସୃଷ୍ଟି ହେବ l ଗୋଟିଏ ଯୁବ ଭାରତର ଦୃଶ୍ୟ ସୃଷ୍ଟି ହେବ – ଏକ ପ୍ରକାର ସ୍ଵପ୍ନର ଜୁଆର ଦେଖିବାକୁ ମିଳିବ । ମୁଁ ବିଶେଷ ଭାବେ ଯୁବ ବନ୍ଧୁମାନଙ୍କୁ ଅନୁରୋଧ କରୁଛି ଯେ, ମୋର ଯେଉଁ “Narendra Modi APP” ରହିଛି ତା ଜରିଆରେ ମୋତେ ସିଧାସଳଖ ଆପଣଙ୍କ ବିଚାର ବା ପରାମର୍ଶ ପଠାଇପାରିବେ l ମୁଁ ଆପଣଙ୍କ ମନକଥା ଜାଣିବାକୁ ଚାହୁଁଛି l ଯାହା ଏହି ଯୁବ ମହୋତ୍ସବରେ ପ୍ରତିଫଳିତ ହେଉ l ମୁଁ ସରକାରଙ୍କୁ ଏଥିପାଇଁ ଉଚିତ ପରାମର୍ଶ ଏବଂ ସୂଚନା ଦେବି l ମୁଁ ଅପେକ୍ଷା କରିବି ବନ୍ଧୁଗଣ, Narendra modi App ରେ ଆପଣଙ୍କ ମନକଥା ଜାଣିବା ପାଇଁ ଅହମ୍ମଦାବାଦରେ ଗୁଜୁରାଟର ଜଣେ ଦୃଷ୍ଟି ବାଧିତ ଶିକ୍ଷକ ଦିଲ୍ଲୀପ ଚୌହାନ ଯିଏକି ନିଜ ସ୍କୁଲରେ Accesible India Day ପାଳନ କରିଥିଲେ ସେ ମୋତେ phone କରି ନିଜ ଭାବନା ବ୍ୟକ୍ତ କରିଛନ୍ତି l  “ସାର, ମୋ ସ୍କୁଲରେ ଆମ Accessible India Campaign ପାଳନ କରିଛୁ l ମୁଁ ଜଣେ ଦୃଷ୍ଟି ବାଧିତ ଶିକ୍ଷକ ଏବଂ 2000 ପିଲାଙ୍କୁ ମୁଁ ଅକ୍ଷମତା ସମ୍ପର୍କରେ ଉଦବୋଧନ ଦେଇଥିଲି ଏବଂ ଆମେ କିଭଳି ସଚେତନତା ସୃଷ୍ଟି କରି ଭିନ୍ନକ୍ଷମମାନଙ୍କୁ ସାହାଯ୍ୟ କରିପାରିବା l ସେ ସମ୍ପର୍କରେ କହିଥିଲି l ଛାତ୍ରଛାତ୍ରୀମାନଙ୍କ ପ୍ରତିକ୍ରିୟା ଖୁବ ଉତ୍ସାହଜନକ ଥିଲା l ଆମେ ସ୍କୁଲରେ ମଜା କଲୁ ଏବଂ ଛାତ୍ରଛାତ୍ରୀମାନେ ସମାଜର ଭିନ୍ନକ୍ଷମ ବ୍ୟକ୍ତିମାନଙ୍କୁ ସାହାଯ୍ୟ କରିବା ପାଇଁ ପ୍ରେରିତ ହୋଇଥିଲେ l ମୁଁ ଭାବୁଛି ଆପଣଙ୍କ ଦ୍ଵାରା ଏଇ ଗୋଟିଏ ବିରାଟ ପ୍ରୟାସ” l  ଦିଲୀପଜି, ଆପଣଙ୍କୁ ବହୁତ ବହୁତ ଧନ୍ୟବାଦ l ଆପଣ ତ ନିଜେ ଏହି କ୍ଷେତ୍ରରେ କାର୍ଯ୍ୟ କରୁଛନ୍ତି l ଆପଣ ଠିକ ଭାବେ ଏହି କଥାଗୁଡିକୁ ବୁଝୁଛନ୍ତି, ଆଉ ଆପଣ ମଧ୍ୟ ଜୀବନରେ ବହୁତ ବାଧାବିଘ୍ନର ସମ୍ମୁଖୀନ ହୋଇଥିବେ l ବେଳେବେଳେ ଏଇ ପ୍ରକାର ବ୍ୟକ୍ତିଙ୍କ ସହ ମିଶିବାର ସୁଯୋଗ ମିଳେ, ସେତେବେଳେ ମୋ ମନରେ ଅନେକ ଚିନ୍ତା ଆସେ l ଆମ ଚିନ୍ତାଧାରା ଅନୁସାରେ ଆମେ ସେମାନଙ୍କୁ ଦେଖିବାର ନିଜସ୍ଵ ଦୃଷ୍ଟିଭଙ୍ଗୀର ପରିପ୍ରକାଶ କରିଥାଉ l ଏମିତି ଅନେକ ଲୋକ ଥାନ୍ତି ଯେଉଁମାନେ ଦୁର୍ଘଟଣାର ଶିକାର ହୋଇ ନିଜର କୌଣସି ଅଙ୍ଗ ହରାଇଥାନ୍ତି । କିଛି ଲୋକଙ୍କଠାରେ ଜନ୍ମ ସମୟରୁ କିଛି ଶାରୀରିକ ଅକ୍ଷମତା ରହିଯାଇଥାଏ, ଏମିତି ଲୋକଙ୍କ ପାଇଁ ଦୁନିଆରେ ଅନେକ ପ୍ରକାର ଶବ୍ଦ ବ୍ୟବହାର ହୁଏ l କିନ୍ତୁ ଏହି ଶବ୍ଦଗୁଡିକ ପାଇଁ ସବୁବେଳେ ଚିନ୍ତା କରାଯାଇଛି l ପ୍ରତିଥର ଲୋକମାନଙ୍କୁ ଲାଗେ ଯେ ନlହିଁ l ନlହିଁ...... ଏହି ଶବ୍ଦ ସେମାନଙ୍କ ପରିଚୟ ପାଇଁ ଠିକ ଲାଗୁନି, ସମ୍ମାନଜନକ ମନେ ହେଉନାହିଁ l ଆଉ ଆପଣ ତ ଦେଖିଥିବେ, ଏଥିପାଇଁ କେତେ ଶବ୍ଦ ସୃଷ୍ଟି ହେଲାଣି ପୂର୍ବରୁ କେତେବେଳେ Handicap ଶବ୍ଦ ବ୍ୟବହାର କରାଯାଉଥିଲା ତ କେତେବେଳେ Disable ଶୁଣାଯାଉଥିଲେ l ପୁଣି କେତେବେଳେ Specially Aided Person ଏଭଳି ଅନେକ ଶବ୍ଦ ବ୍ୟବହାର କରାଯାଇଛି l ଏକଥା ସତ ଯେ, ଶବ୍ଦମାନଙ୍କରେ ବି ନିଜସ୍ଵ ମହତ୍ତ୍ଵ ରହିଛି l ଏ ବର୍ଷ ଯେତେବେଳେ ଭାରତ ସରକାର ସୁଗମ୍ୟ ଭାର ଅଭିଯାନ ଆରମ୍ଭ କଲେ, ସେହି କାର୍ଯ୍ୟକ୍ରମରେ ମୋର ଯୋଗ ଦେବାର ଥିଲା l କିନ୍ତୁ ତାମିଲନାଡ଼ୁର କିଛି ଜିଲ୍ଲା ଏବଂ ବିଶେଷକରି ଚେନ୍ନାଇରେ ଭୟଙ୍କର ବନ୍ୟା ଯୋଗୁଁ ମୋର ସେଠି ଯିବାର କାର୍ଯ୍ୟକ୍ରମର ସ୍ଥିର ହେଲା l ସେଦିନ ମୁଁ ସୁଗମ୍ୟ ଭାରତ କାର୍ଯ୍ୟ କ୍ରମରେ ରହି ପାରିଲି ନlହିଁ l କିନ୍ତୁ କାର୍ଯ୍ୟକ୍ରମକୁ ଯିବାକୁ ଥିବାରୁ ମୋ ମନରେ କିଛି ନା କିଛି ବିଚାର ଚାଲିଥିଲା l ସେତେବେଳେ ମୋ ମନରେ ବିଚାର ଆସିଥିଲା ଯେ, ପରମାତ୍ମା ଯେଉଁମାନଙ୍କ ଶରୀରକୁ ପୂର୍ଣ୍ଣାଙ୍ଗ କରିନାହାନ୍ତି, କିଛି କ୍ଷତ ରଖି ଦେଇଛନ୍ତି , ଗୋଟେ ଅଧେ ଅଙ୍ଗ ଠିକ ଭାବେ କାମ କରୁନାହିଁ, ଆମେ ସେମାନଙ୍କୁ ବିକଳାଙ୍ଗ ବୋଲି କହୁଛୁ ଏବଂ ବିକଳାଙ୍ଗ ବୋଲି ଜାଣୁ l କିନ୍ତୁ ଯେତେବେଳେ ସେମାନଙ୍କ ସମ୍ପର୍କରେ ଆସୁ ସେତେବେଳେ ଅନୁଭବ କରୁ ଯେ, ଆମ ଆଖିକୁ ତାଙ୍କର ଗୋଟିଏ ଅକ୍ଷମତା ନଜର ଆସୁଛି କିନ୍ତୁ ଇଶ୍ଵର ସେମାନଙ୍କୁ କିଛି ଅସାଧାରଣ ଶକ୍ତି ଦେଇଥାନ୍ତି l ପରମାତ୍ମା ସେମାନଙ୍କ ମଧ୍ୟରେ ଏମିତି ଅସାଧାରଣ ଶକ୍ତି ଦେଇଛନ୍ତି ଯାହାକୁ ଆମେ ଖାଲି ଆଖିରେ ଦେଖିପାରୁନେ l କିନ୍ତୁ ସେମାନେ କାମ କଲାବେଳେ ସେମାନଙ୍କ ଆଡକୁ ଯେତେବେଳେ ଆମ ନଜର ଯାଏ ସେତେବେଳେ ମନକୁ ମନ ପାଟିରୁ ବାହାରିପଡେ l ବାଃ ସେ କେମିତି ଏହା କରିପାରୁଛି l ତା ପରେ ମୋ ମନରେ ଭାବନା ଆସିଲା ଯେ, ଖାଲି ଆଖିରେ ଆମକୁ ଲାଗୁଛି ଯେ, ବୋଧହୁଏ ଏଇ ବିକଳାଙ୍ଗ କିନ୍ତୁ ପ୍ରକୃତ ଅନୁଭବ ହେଉଛି ସେମାନଙ୍କ ପାଖରେ କିଛି Extra power ବା ଅତିରିକ୍ତ ଶକ୍ତି ରହିଛି l ଆଉ ସେତେବେଳେ ମୋ ମନକୁ ଭାବନା ଆସିଲା ଯେ ଆମ ଦେଶରେ ଆମେ ବିକଳାଙ୍ଗ ପରିବର୍ତ୍ତେ “ଦିବ୍ୟାଙ୍ଗ’’ ଶବ୍ଦକୁ କାହିଁକି ଉପଯୋଗ ନ କରିବା ? ଏମାନେ ସେହି ଲୋକ ଯାହାଙ୍କ ପାଖରେ ଗୋଟିଏ ଏମିତି ଅଙ୍ଗ ଅଛି ବା ଏମିତି ଏକାଧିକ ଅଙ୍ଗ ରହିଛି ଯେଉଁ ଟିରେ ଦିବ୍ୟତା ଭରିରହିଛି l ଦିବ୍ୟଶକ୍ତି ସଂଚାରିତ ହେଉଛି, ଯାହାକି ଆମ୍ଭ ସାଧାରଣ ଶରୀର ଧାରଣା କରିଥିବା ବ୍ୟକ୍ତି ପାଖରେ ନlହିଁ l ମୋତେ ଏହି “ଦିବ୍ୟାଙ୍ଗ” ଶବ୍ଦଟି ଖୁବ ଭଲ ଲାଗୁଛି l ବିକଳାଙ୍ଗ ଶବ୍ଦ ସହ ଅଭ୍ୟସ୍ତ ଥିବା ମୋର ଦେଶବାସୀ କଣ “ଦିବ୍ୟାଙ୍ଗ” ଶବ୍ଦର ପ୍ରଚଳନ କରିପାରିବେନି ? ମୁଁ ଆଶା କରୁଛି, ଆପଣ ଏହି କଥାକୁ ଆଗେଇ ନେବେ l  ସେହି ଦିନ ମୁଁ ସୁଗମ୍ୟ ଭାରତ ଅଭିଯାନ ଆରମ୍ଭ କରିଛି l ତା ଅନୁଯାୟୀ ଆମେ physical ଏବଂ Virtual ଉଭୟ ଦୃଷ୍ଟିରୁ ଭିତ୍ତିଭୂମିରେ ସୁଧାର ଆଣି “ଦିବ୍ୟାଙ୍ଗ” ଲୋକଙ୍କ ପାଇଁ ସେଗୁଡିକୁ ସୁଗମ୍ୟ କରିବୁ l ସ୍କୁଲ, ହସ୍ପିଟାଲ, ସରକାରୀ ଦପ୍ତର, ବାସଷ୍ଟାଣ୍ଡ, ରେଲୱେ ଷ୍ଟେସନ ସବୁଠି Ramp ର ସୁବିଧା ତିଆରି ହେଉ l Accessible Parking, Accessible Lift, ବ୍ରେଲି-ଲିପି ଏଭଳି କେତେ କଥା ଅଛି l ଏସବୁକୁ ସୁଗମ୍ୟ କରିବା ପାଇଁ Innovation ର ଆବଶ୍ୟକତା ରହିଛି l ବୈଷୟିକ ଜ୍ଞାନକୌଶଳର ଆବଶ୍ୟକତା ରହିଛି, ଆମ ବ୍ୟବସ୍ଥାରେ ପରିବର୍ତ୍ତନ ଓ ସମ୍ବେଦନଶୀଳତା ଜରୁରୀ l ଏହି କାର୍ଯ୍ୟକ୍ରମର ଶୁଭାରମ୍ଭ କରିବାକୁ ଯାଉଛି, ଜନ ସହଯୋଗ ମଧ୍ୟ ମିଳୁଛି l ଲୋକଙ୍କୁ ଭଲ ଲାଗିଛି l ଆପଣମାନେ ମଧ୍ୟ ନିଜସ୍ଵ ଶୈଳୀରେ ଏହି କାର୍ଯ୍ୟକ୍ରମରେ ସାମିଲ ହୋଇ ପାରିବେ l ମୋର ପ୍ରିୟ ଦେଶବାସୀଗଣ, ସରକାରଙ୍କ ଯୋଜନା ତ ସବୁବେଳେ ଚାଲୁ ରହିଛି l କିନ୍ତୁ ଯୋଜନା ଗୁଡିକ ସବୁବେଳେ ପ୍ରାଣବନ୍ତ ହୋଇରହିବା ଜରୁରୀ l ଯୋଜନା ଗୁଡିକ ଶେଷତମ ହିତାଧିକାରୀ ପର୍ଯ୍ୟନ୍ତ ଚାଲୁ ରହିବା ଆବଶ୍ୟକ ଓ ଫାଇଲ ଭିତରେ ମୃତ ପ୍ରାୟ ହୋଇ ବନ୍ଦୀ ରହିବା ଅନାବଶ୍ୟକ l କାରଣ ଯୋଜନା ଗୁଡିକ ପ୍ରସ୍ତୁତ କରାଯାଇଛି ସାଧାରଣ ଲୋକଙ୍କ ପାଇଁ, ଗରିବ ଲୋକଙ୍କ ପାଇଁ l ଯୋଜନା ଗୁଡିକ ପ୍ରକୃତ ହକଦାରଙ୍କ ପାଖରେ କି ଭଳି ସହଜରେ ପହଞ୍ଚିବ ସେ ସମ୍ପର୍କରେ ଭାରତ ସରକାର ବିଗତ ଦିନରେ ପ୍ରୟାସ କରିଥିଲେ l ଆମେ ଦେଶରେ ଗ୍ୟାସ ସିଲିଣ୍ଡରରେ ରିହାତି ଦିଆଯାଇଛି l ଏଥିପାଇଁ କୋଟି କୋଟି ଟଙ୍କା ସରକାରୀ ତହବିଲରୁ ଯାଉଛି, କିନ୍ତୁ ଏହାର କୌଣସି ହିସାବ କିତାବ ନ ଥିଲା ଯେ ଇଏ ପ୍ରକୃତରେ ଲାଭାର୍ଥୀଙ୍କ ପାଖକୁ ଯାଉଛି ନା ଯାଉନି ? ଠିକ ସମୟରେ ପହଞ୍ଚୁଛି କି ପହଞ୍ଚୁନି ତାର ମଧ୍ୟ କୌଣସି ହିସାବ ନ ଥିଲା l ସରକାର ସେଥିରେ ସାମାନ୍ୟ ପରିବର୍ତ୍ତନ ଆଣିଲେ l ଜନ ଧନ ଖାତା ହେଉ, କିମ୍ବା ଆଧାର କାର୍ଡ ମାଧ୍ୟମରେ ବିଶ୍ଵର ସର୍ବ ବୃହତ୍ତମ “Direct Benefit Transfer Scheme” ଦ୍ଵାରା ସିଧା ହିତାଧିକାରୀଙ୍କ ବ୍ୟାଙ୍କ ଖାତାରେ ରିହାତି ଟଙ୍କା ପହଞ୍ଚାଇବ । ଦେଶବାସୀଙ୍କୁ ଏକଥା କହିବା ବେଳେ ମୋତେ ଖୁସି ଲାଗୁଛି ଯେ, ଏବେ Guinness Book of World Record ରେ ମଧ୍ୟ ଏକଥା ସ୍ଥାନ ପାଇଛି ଯେ, ବିଶ୍ଵର ସବୁଠାରୁ ବଡ “Direct Benefit Transfer Scheme’’ ସଫଳତାର ସହ ଲାଗୁ କରାଯାଇଛି l “ପହଲ’’ ନା ରେ ଆରମ୍ଭ କରାଯାଇଥିବା ଏହି ଯୋଜନାକୁ ସଫଳତାର ସହ ଲାଗୁ କରାଯାଇଛି l ନଭେମ୍ବର ଶେଷ ସୁଦ୍ଧା ପ୍ରାୟ 15 କୋଟି LPG ଉପଭୋକ୍ତା ପହଲ ଯୋଜନାର ଲାଭାର୍ଥୀ ହୋଇ ପାରିଛନ୍ତି l ଏହି 15 କୋଟି ଲୋକଙ୍କ ବ୍ୟାଙ୍କ ଖାତାକୁ ସିଧା ସଳଖ ଭାବେ ସରକାରୀ ଟଙ୍କା Transfer କରାଯାଉଛି । ନା କୌଣସି ମଧ୍ୟସ୍ଥ, ନା ଦଲାଲ, ନା କୌଣସି ସୁପାରିସ ଦରକାର, ନା କୌଣସି ଦୁର୍ନୀତିର ସମ୍ଭାବନା । ଗୋଟିଏ ପଟେ ଆଧାର କାର୍ଡ ଅଭିଯାନ, ଅନ୍ୟପଟେ ଧନ ଆକାଉଣ୍ଟ ଖୋଲାଯିବା, ଆଉ ପୁଣି ରାଜ୍ୟ ସରକାର ଏବଂ ଭାରତ ସରକାରଙ୍କ ଦ୍ଵାରା ମିଳିତ ଭାବେ ହିତାଧିକାରୀଙ୍କ ତାଲିକା ପ୍ରସ୍ତୁତ କରିବା ସହ ସେମାନଙ୍କୁ ଆଧାର କାର୍ଡ ସହ ସଂଯୋଗ କରିବାର ପ୍ରକ୍ରିୟା ଚାଲୁ ରହିଛି । ଗାଁ ମାନଙ୍କରେ ରୋଜଗାର ଯୋଗଉଥିବା ମାନରେଗା ଯୋଜନାରେ ଦୁର୍ନୀତି ହେଉଥିବାର ଅନେକ ଖବର ଆସୁଥିଲା । କିନ୍ତୁ ଏବେ ତ କାମ କରୁଥିବା ବ୍ୟକ୍ତିର ବ୍ୟାଙ୍କ ଖାତାରେ ସିଧାସଳଖ ଟଙ୍କା ଜମା ହୋଇ ଯାଉଛି । ଛାତ୍ର ଛାତ୍ରୀ ମାନଙ୍କୁ ଦିଆଯାଉଥିବା ବୃତ୍ତିରେ ମଧ୍ୟ ଏଭଳି ଅଭିଯୋଗମାନ ହସ୍ତଗତ ହେଉଥିଲା । ସେଥିରେ ବି ଆରମ୍ଭ କରିଦେଉଛୁ । ଧୀରେ ଧୀରେ ଆଗକୁ ବଢାଇବା । ଏଯାବତ ଭିନ୍ନ ଭିନ୍ନ ଯୋଜନା ମାଧ୍ୟମରେ ପ୍ରାୟତଃ ୪୦ ହଜାର କୋଟି ଟଙ୍କା ସିଧାସଳଖ ଭାବେ ହିତାଧିକାରୀମାନଙ୍କ ବ୍ୟାଙ୍କ ଖାତାକୁ ଯାଉଛି । ମୋଟା ମୋଟି ମୋର ଅନୁମାନ ଯେ, ପାଖା ପାଖି ୩୫ ରୁ ୪୦ ଟି ଯୋଜନାକୁ ଏବେ ସିଧା ସିଧା Direct Benefit Transfer ର ଅନ୍ତର୍ଭୁକ୍ତ କରାଯାଇଛି ।  ମୋର ପ୍ରିୟା ଦେଶବାସୀ, ଜାନୁଆରୀ ୨୬ ହେଉଛି ଭାରତୀୟ ଗଣତନ୍ତ୍ରର ଏକ ସ୍ଵର୍ଣ୍ଣୀମ ଦିବସ । ସୁଖର କଥା ଯେ ସଂଯୋଗବଶତଃ ଏଥର ଆମ ସମ୍ବିଧାନ ନିର୍ମାତା ଡଃ. ବାବାସାହେବ ଆମ୍ବେଦକରଙ୍କର ୧୨୫ ତମ ଜୟନ୍ତୀ । ଏଥିପାଇଁ ସଂସଦରେ ମଧ୍ୟ ଦୁଇଦିନ ସମ୍ବିଧାନ ସମ୍ପର୍କରେ ବିଶେଷ ଚର୍ଚ୍ଚା ରଖାଯାଇଥିଲା । ଏବଂ ଏହାର ଭଲ ଅନୁଭୂତି ରହିଲା । ସବୁ ଦଳ, ସବୁ ସାଂସଦ, ସମ୍ବିଧାନର ପବିତ୍ରତା, ସମ୍ବିଧାନର ମହତ୍ଵ, ସମ୍ବିଧାନକୁ ଠିକ ଭାବେ ବୁଝିବା –ଏ ସବୁ ସମ୍ପର୍କରେ ଖୁବ ସୁନ୍ଦର ଆଲୋଚନା କଲେ । ଏକଥାକୁ ଆମେ ଆଗକୁ ବଢାଇବା ଆବଶ୍ୟକ । ଗଣତନ୍ତ୍ର ଦିବସ ପ୍ରକୃତ ଅର୍ଥରେ ପ୍ରତି ବ୍ୟକ୍ତିଙ୍କୁ ଶାସନତନ୍ତ୍ର ସହ ଯୋଡ଼ିପାରିବ କି ? ଆମ ସମ୍ବିଧାନ ଆମକୁ ବହୁତ ଅଧିକାର ଦେଇଛି ଏବଂ ଏହା ସହିତ କର୍ତ୍ତବ୍ୟର ଚର୍ଚ୍ଚା ମଧ୍ୟ ହୋଇଥାଏ । ଆଉ ହେବା ମଧ୍ୟ ଉଚିତ । ତାର ମଧ୍ୟ ସେତିକି ଗୁରୁତ୍ଵ ରହିଛି । କିନ୍ତୁ ସମ୍ବିଧାନ କର୍ତ୍ତବ୍ୟ ଉପରେ ମଧ୍ୟ ଗୁରୁତ୍ଵ ଦିଏ । କିନ୍ତୁ ଦେଖାଯାଇଛି ଯେ , କର୍ତ୍ତବ୍ୟ ଉପରେ ବହୁତ କମ ଆଲୋଚନା ହୁଏ । ବେଶୀ ହେଲେ ନିର୍ବାଚନ ବେଳେ ଚାରିଆଡେ ବିଜ୍ଞାପନ ଦିଆଯାଏ, କାନ୍ଥ ବାଡରେ ଲେଖାଯାଏ, Hoarding ଲାଗେ, ଆଉ ଲେଖାହୁଏ ଯେ, ମତଦାନ ଆମର ପବିତ୍ର କର୍ତ୍ତବ୍ୟ । ନିର୍ବାଚନ ବେଳେ ବହୁଳ ଭାବେ ହେଉଥିବା କର୍ତ୍ତବ୍ୟ କଥା ପରବର୍ତ୍ତୀ ସମୟରେ ମଧ୍ୟ ହେଉ । ଏ ବର୍ଷ ବାବାସାହେବ ଆମ୍ବେଦକରଙ୍କ ୧୨୫ ତମ ଜୟନ୍ତୀ ପାଳନ କରାଯାଉଥିବାବେଳେ ଆମେ ସ୍କୁଲରେ, କଲେଜରେ, ନିଜ ଗାଁରେ, ନିଜ ସହରରେ, ବିଭିନ୍ନ Society ମାନଙ୍କରେ, ସଙ୍ଗଠନରେ “କର୍ତ୍ତବ୍ୟ” ବିଷୟ ଉପରେ ପ୍ରବନ୍ଧ ପ୍ରତିଯୋଗୀତା, କବିତା ପ୍ରତିଯୋଗୀତା, ବକ୍ତୃତା ପ୍ରତିଯୋଗୀତା ଆଦି କରିପାରିବା କି ? ଯଦି ୧୨୫ କୋଟି ଦେଶବାସୀ କର୍ତ୍ତବ୍ୟର ଭାବନା ସହିତ ଗୋଟିଏ ପରେ ଗୋଟିଏ ପଦକ୍ଷେପ ନେଇଚାଲିଥାନ୍ତି ତେବେ ଏହା ଗୋଟିଏ ବିରାଟ ଇତିହାସ ସୃଷ୍ଟି କରିପାରେ । ହେଲେ ଆରମ୍ଭ ତ ହେଉ । ମୋ ମନକୁ ଗୋଟିଏ କଥା ଆସୁଛି । ଆପଣ ଯଦି ମୋତେ ୨୬ ପୂର୍ବରୁ Duty ବା କର୍ତ୍ତବ୍ୟ ସମ୍ପର୍କରେ ନିଜ ଭାଷାରେ, ନିଜ ଭାଷା ବ୍ୟତୀତ ଯଦି ହିନ୍ଦୀ କିମ୍ବା ଇଂରାଜୀ ଲେଖିବାକୁ ଚାହୁଛନ୍ତି କର୍ତ୍ତବ୍ୟ ଉପରେ କବିତା କିମ୍ବା ଏ ବିଷୟ ସମ୍ପର୍କିତ ଲେଖା, ପ୍ରବନ୍ଧ ଆଦି ଆପଣ ମୋତେ ପଠାଇପାରିବେ କି ? ମୁଁ ଅପଣଙ୍କ ଚିନ୍ତାଧାରା ଜାଣିବାକୁ ଚାହୁଁଛି । ଏ ଗୁଡିକୁ My Gov Portal ରେ ପଠାନ୍ତୁ । ମୋ ଦେଶର ଯୁବବନ୍ଧୁ କର୍ତ୍ତବ୍ୟ ସମ୍ପର୍କରେ କଣ ଚିନ୍ତା କରୁଛନ୍ତି ଏ କଥା ମୁଁ ବିଶେଷ ଭାବେ ଜାଣିବାକୁ ଚାହିଁ ବି ।  ଗୋଟିଏ ଛୋଟିଆ ପରାମର୍ଶ ଦେବାକୁ ଇଚ୍ଛା ହେଉଛି । ୨୬ ଜାନୁଆରୀ ଗଣତନ୍ତ୍ର ଦିବସ ପାଳନ ଅବସରରେ ଆମେ ଆମ ନାଗରିକ ମାନଙ୍କ ଦ୍ଵାରା, ସ୍କୁଲ କଲେଜ ପିଲାମାନଙ୍କ ଦ୍ଵାରା ଆମ ସହରରେ ଥିବା ସମସ୍ତ ମହାପୁରୁଷମାନଙ୍କ ପ୍ରତିମୂର୍ତି ଗୁଡିକର ସଫେଇ, ମୂର୍ତ୍ତି ଲାଗିଥିବା ପରିସରରେ ସଫେଇ, ଭଲ ଭାବେ ପରିଷ୍କାର ପରିଚ୍ଛନ୍ନ କରି ଏହାକୁ ଉତ୍ତମ ଭାବେ ସୁଶୋଭିତ କରିପାରିବା କି ? ଏହା ସରକାରୀ ହିସାବରେ କରିବାକୁ କହୁନି । ଯେଉଁ ମହାପୁରଷମାନଙ୍କ ମୂର୍ତ୍ତିମାନ ଲଗାଇବାକୁ ଆମେ Emotional ହୋଇପଡୁ ଅଥଚ ପରବର୍ତ୍ତୀ ସମୟରେ ତାର ଦେଖାଚାହାଁ କରିବାରେ ଆମର ଉଦାସୀନତା ପରିଲକ୍ଷିତ ହୁଏ । ସମାଜ ପାଇଁ, ଦେଶ ପାଇଁ ଏହାକୁ କଣ ଆମେ ଆମର ଅଭ୍ୟାସରେ ପରିଣତ କରିପାରିବାନି ? ଆଗାମୀ ୨୬ ଜାନୁଆରୀ ଆମେ ସବୁ ଜନତା ଜନାର୍ଦ୍ଦନ, ସମସ୍ତ ନାଗରିକ ସେହି ପ୍ରତିମା ଲଗାଯାଇଥିବା ପରିସରର ସଫେଇ କାର୍ଯ୍ୟକରି ଏହି ମହାପୁରୁଷମାନଙ୍କୁ ସମ୍ମାନ ଜଣାଇବା ।  ପ୍ରିୟ ଦେଶବାସୀଗଣ ପୁଣି ଥରେ ନବବର୍ଷ, ୨୦୧୬ ପାଇଁ ଅନେକ ଅନେକ ଶୁଭକାମନା ।  ବହୁତ ବହୁତ ଧନ୍ୟବାଦ ।                                
                            
                        
                    
