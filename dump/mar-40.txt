
                        
                            
                                    पंतप्रधान नरेंद्र मोदी यांनी “मन की बात” या आकाशवाणीवरुन साधलेल्या संवादाचा मराठी अनुवाद  
                                
                            
                                
                                    माझ्या प्रिय देशबांधवांनो, तुम्हा सर्वांना नमस्कार. पुन्हा एकदा “मन की बात”द्वारे तुम्हाला परत भेटत  आहे. भारत विरुध्द-दक्षिण  आफ्रिका यांच्यामधील  पाचवा एक दिवसीय क्रिकेटचा सामना खेळला जात आहे. या क्रिकेट मालिकेचे नाव “गांधी-मंडेला” सिरिज असे  आहे. ही संपूर्ण क्रिकेट मालिका रोमांचक स्थितीत  आहे. दोन्ही संघाने प्रत्येकी दोन-दोन सामने जिंकेले आहेत, आणि म्हणून  हया शेवटच्या  सामन्याचे महत्व निश्चित वाढले आहे. माझ्या सर्व खेळाडूंना खूप-खूप  शुभेच्छा.आज मी कन्नूर आकाशवाणीच्या मित्राना शुभेच्छा  देऊ इच्छितो. शुभेच्छा यासाठी देऊ इच्छितो की,  मी जेव्हा मन की बातला सुरुवात केली तेव्हा अनेक लोक भेटत गेले त्यामध्ये केरळमधील  बारावीची  विद्यार्थींनी श्रध्दा थामबन देखील  या कार्यक्रमाशी जोडली  गेली. कन्नूर केंद्राने नंतर तिला  बोलावले आणि एक समारंभ  आयोजित केला गेला  सगळीकडून आम्हाला  प्रतिसाद मिळाला. एक वेगळेच  वातावरण निर्माण झाले. एक आपलेपणाची भावना निर्माण झाली. आणखी एका बारावी इयत्ता शिकणारीची प्रशंसा  केली. तिला पुरस्कार दिला. कन्नूर आकाशवाणी केंद्रामुळे मला ही प्रेरणा मिळाली आणि माझी इच्छा  की, देशभरामधील  आकाशवाणी केंद्रानी अशा प्रकारे आपल्या विभागातील जागरुक  आणि सक्रीय  लोकांकडे लक्ष दिले तर लोकांच्या  भागीदाराने , सहाय्याने देश  चालवण्याची  जी इच्छा आहे त्याला एक वेगळीच ताकद मिळेल, आणि म्हणून कन्नूर आकाशवाणी  केंद्राच्या  सर्व साथीदारांचे  मी मनापासून खूप-खूप  अभिनंदन करतो त्यांना शुभेच्छा देतो. मला पुन्हा एकदा केरळबद्दल बोलायचे आहे. केरळमधील कोच्चिया चित्तूरच्या सेंट मेरी अप्पर प्रायमरी शाळेच्या विद्यार्थ्यांनी मला एक पत्र पाठवले आहे. पत्र अनेक अंगाने विशेष आहे, महत्त्वाचे आहे. या लहान मुलांनी आपल्या अंगठयाच्या  खुणांनी भारतमातेचे   चित्र काढले आहे ते फार मोठया कापडावर भारतमातेचे, भारताच्या   नकाशाचे चित्र त्यांनी मला पाठवले आहे. सुरुवातीला मला समजले नाही, जरा हैराण झालो की या मुलांनी मला अंगठयाच्या खुणांनी भारताचा नकाशा का बनवला. जेव्हा मी त्यांचे पत्र  वाचले तेव्हा मला समजले की, त्यांनी किती मोठा सिम्बॉलिक संदेश दिला आहे.  त्यांनी फक्त  प्रधान मंत्र्यांनाच जागृत करण्याचा प्रयत्न केला आहे, असे नाही तर त्यांच्या क्षेत्रातील  लोकांना देखील  जागरुक करण्याचा प्रयत्न करत आहेत आणि त्यांचे एक वेगळे मिशन आहे, ते म्हणजे “अवयवदान” शरीरामधील  अवयवदानाविषयी   जन-जागरुकता अभियान त्यांनी  चालवले आहे. ते जिथे राहतात तिथल्या अनेक ठिकाणी त्यांनी त्याविषयी लहान नाटके सादर करुन लोकांना अवयवदानाविषयी जागरुकता निर्माण व्हावी म्हणून प्रयत्न केले  आहेत. जेणेकरुन अवयवदान ही वृत्ती आणि प्रवृत्ती बनावी. त्या मुलींनी चिठ्ठी लिहून  मला लिहिले आहे की, आपल्या “मन की बात” कार्यक्रमामधून अवयव दानाविषयी  लोकांना आव्हान  करा. महाराष्ट्रामधील 80 वर्षाचे वसंतराव सुडके गुरुजी त्यांनी सतत एक चळवळ चालू केली आहे. ते म्हणतात अवयवदान हा एक उत्सव झाला पाहिजे. हल्ली मला दूरध्वनीवरुन  देखील खूप संदेश येतात. दिल्लीमधील देवेश यांनीसुध्दा  मला एक संदेश दिला आहे. “ I am very happy with  the government intiative on the organ donation  and step towards  creating a policy  on the same. The country really needs support in these  tongues where people need to go our and help each other and the ambitious target of one per million organ donation in a very producitve  steps taken by the government. हे खूप  महत्त्वपूर्ण आहे असे मला वाटते. आपल्या देशात दरवर्षी दीड लाखाहून अधिक जणांना किडणी, हृदय आणि लीवर  यांची गरज आहे. परंतु सव्वाशे  करोड लोकसंख्या असलेल्या आपल्या देशात फक्त पाच हजार ट्रान्सप्लांट म्हणजे अवयव प्रत्यारोपणांच्या शस्त्रक्रिया होतात.दरवर्षी एक लाख डोळयांची गरज असते परंतु फक्त 25,000 जणांना डोळे मिळतात. जेव्हा चार डोळयांची  गरज असते तेव्हा आपण फक्त एक डोळा देवू शकतो. रस्त्यामधील अपघातात मृत्यू झाला,  तर शरीरातील अवयव दान केले जाऊ शकतील. अर्थात काही कायदेशीर अडचणीही त्यात आहेत. राज्यांना मार्गदर्शन करण्यासाठी प्रयत्न केले गेले आहेत. काही राज्यांनी कागदी कारवाई कमी करुन  हया अवयवदानाच्या प्रयत्नाला गती देण्याचे चांगले काम केले आहे. चांगला प्रयत्न केला गेला आहे. आज मी सांगू शकतो की अवयवदानामध्ये तामिळनाडू वरच्या स्थानावर आहे. खूप सामाजिक संस्था, खूप “एनजीओं” नी चांगले काम करुन एक वेगळी दिशा दिली आहे. अवयव प्रत्यारोपण म्हणजे ऑर्गन ट्रान्सप्लांटला  महत्व देण्यासाठी “नॅशनल  ऑर्गन अँड टिशु ट्रांन्सप्लांट ऑर्गनायझेशन”, नोटोची स्थापना केली गेली आहे. ही सेवा चोवीस तास हेल्पलाईल 1800 114 770  या क्रमाकांवर उपलब्ध आहे. आमच्या येथे असे म्हटले गेले आहे. “तेन त्यक्तेन भुंजीथा”  म्हणजे त्याग करण्यात जो आनंद होतो तो सर्वोत्तम आहे. मागील महिन्यात आम्ही सर्वांनी  टीव्हीवर पाहिले होते की,  दिल्लीच्या जी.बी. पन्त हॉस्पिटलमध्ये एक गरीब  ठेलेवाला, फेरीवाल्याच्या पत्नीचे लीवर ट्रान्सप्लांट केले गेले. लीवर लखनऊमधून दिल्लीला आणण्यात आले, आणि हे ऑपरेशन सफल झाले, यशस्वी झाले. एक जीव वाचला. “अवयव दान महादान” या विचाराने “तेन त्यक्तेन भुंजीथा” या भावाने आम्ही  काम केले पाहिजे आणि या गोष्टीवर आम्ही विशेष जोर दिला पाहिजे, प्रयत्न केले पाहिजे.प्रिय देशबांधवांनो आता आम्ही नवरात्री  आणि विजयादशमीचा सण साजरा केला. काही दिवसानंतर दिवाळीपण साजरी करणार आहोत. ईद साजरी केली, गणेश चतुर्थी साजरी केली. परंतु या सर्वांमध्ये आणखी एक उत्सव साजरा करणार आहोत त्याचा आम्हा देशवासियांना  अभिमान वाटेल, त्यामुळे देशाचा गौरव होईल. येत्या 26 ते 29 ऑक्टोबरला  भारताची राजधानी नवी दिल्लीत “इंडिया-आफ्रिका फॉरेन समेटचे”  आयोजन केले जाणार आहे. भारतभूमीवर पहिल्यांदा इतके मोठे आयोजन होणार आहे.  54 आफ्रिकी देश आणि युनियन लीडर्सना आमंत्रित केले गेले आहे. आफ्रिकेबाहेर आफ्रिकन देशांचे सगळयात मोठे संम्मेलन होणार आहे. त्यामुळे भारत आणि आफ्रिका या देशांमधील संबंध आणखी दृढ होतील. जितकी लोकसंख्या भारताची आहे तितकीच लोकसंख्या आफ्रिकन  लोकांची आहे. जर दोन्ही लोकसंख्या एकत्र केल्या तर जगाच्या एक तृतीयांश ही लोकसंख्या होईल. आणि असे सांगितले जाते की, लाखो वर्षांपूवी  या दोन्ही देशांचा भूभाग एकत्र होता. नंतर हिंद महासागरामुळे या भागाचे विभाजन होऊन  दोन भाग झाले. भारताची जीव-सृष्टी आणि आफ्रिकेची  जीव-सृष्टी एकमेकांशी मिळती-जुळती आहे. प्राकृतिक  संसाधनाच्या दृष्टीनेदेखील दोन्ही देशांशी जवळीक आहे, निकटता आहे आणि भारताचे जवळजवळ  27 लाख लोक फार पूर्वीपासून जिथे स्थायिक  झालेले आहेत. भारताचे आफ्रिकन  देशांशी अनेक आर्थिक संबंध आहेत. सांस्कृतिक संबंध आहेत, राजनैतीक संबंध आहेत परंतु सर्वात जास्ती आफ्रिकन देशांमधील युवा पिढीला प्रशिक्षित  करण्यामध्ये भारत मोठी भूमिका निभावत आहे. हयूमन रिसोर्सेस डेव्हल्पमेंट, कॅपेसिटी बिल्डिंगमध्ये 25,000 हून अधिक आफ्रिकन विद्यार्थी शिक्षीत झाले आहेत आणि आज आफ्रिकेमधील खूप देशांचे नेते भारतामधून शिक्षण घेऊन गेले आहेत, इतके आमचे दृढ नाते आहे या दृष्टीने  ही परिषद खूप महत्‍वपूर्ण आहे. नेहमी जेव्हा समिट होते तेव्हा  भिन्न भिन्न देशांचे  प्रमुख भेटतात तशीच सर्व प्रमुखांची  समिटमध्ये  मिटींग होणार आहे. आणि  बघा आमचा असा प्रयत्न आहे की, जनतेचे देखील मिलन झाले पाहिजे, एकत्र आले पाहिजे. यावेळी  भारत सरकारने मुद्दामच एचआरडी मिनिस्ट्रीने  एक मोठा कार्यक्रम केला आहे. सीबीएसईच्या  जितक्या अफिलिएटेड शाळा आहेत त्या शाळांमधील  मुलांमध्ये एक निबंध स्पर्धा घेण्यात आली, कविता लिहिण्यांचा कार्यक्रम केला गेला, त्या सर्वांचा सहभाग वाढवण्याचा कार्यक्रम केला. अंदाजे 1600 शाळांनी भाग घेतला. त्यामध्ये भारत आणि भारताच्या बाहेरील शाळांचा समावेश होता आणि हजारो शाळकरी मुलांनी भारत-आफ्रिका संबंध बळकट  करण्याची इच्छा करण्याबद्दल  लिहिले होते. दुसऱ्या बाजूला महात्मा गांधीची जन्मभूमी पोरबंदरहून “मेमरीज ऑफ महात्मा” हे प्रदर्शन जे मोबाईल  प्रदर्शन आहे म्हणजे फिरते प्रदर्शन आहे ते पोरबंदरहून उत्तरी राज्यातून भ्रमण करुन 29 ऑक्टोबरला दिल्लीत पोहचत आहे. लाखो शाळकरी मुलांनी हे प्रदर्शन बघितले तसेच गावागावांमधील  लोकांनीदेखील  हे प्रदर्शन बघितले. आफ्रिका आणि भारताचा देशांमधील  संबंधांबाबत  महात्मा गांधीची किती महान भूमिका होती, महात्मा गांधींच्या व्यक्तीमत्वाचा प्रभाव या दोन भू-भागावर किती होता हे लोकांनी  जाणून घेतले, ओळखले. ही जी स्पर्धा  घेतली त्यामध्ये  उत्तम प्रकारच्या  रचना आल्या. आमच्या छोटया छोटया ठिकाणची मुले किती होनहार आहेत,  त्यांची दृष्टी किती व्यापक आहे,  ते किती सखोल विचार करतात याचे दर्शन त्यामध्ये होते.  मुजफ्फरनगर, उत्तरप्रदेश मधील  गरिमा गुप्ताने  एक कविता लिहिली आहे, खूप चांगली लिहिली आहे, तिने लिहिले आहे –अफ्रीका में नील नदी, सागर का नाम है ‘लाल’।महाद्वीप विशाल है, प्रवासी भारतीय ख़ुशहाल।। जैसे सिन्धु घाटी की सभ्यता, है भारत की पहचान।नील नदी और कार्थेज हैं, अफ्रीकी सभ्यता में महान।। गाँधी जी ने शुरू किया, अफ्रीका से आन्दोलन।ऐसा चलाया जादू सब पर, जीत लिया सबका मन।। जोहान्सबर्ग हो या किंग्स्टन, जिम्बाब्वे हो या चाड।सब अफ्रीकी देशों में, मिलती है हमारी आलू-चाट।। लिखने को तो लिख डालूँ, पंक्ति कई हज़ार।अफ्रीका के जंगलों से, करती हूँ मैं प्यार।।तरी ही कविता  खूप मोठी आहे,  परंतु मी काहीच ओळी तुम्हाला ऐकवल्या. तसे पाहिले तर  इंडो-आफ्रिका समिट आहे परंतू लोकांना जोडण्याची ही संधी असते असे मला दिसून येते. गरिमाला, आणि यामध्ये सहभागी होणाऱ्या मुलांनाे, 1600 पेक्षा अधिक शाळा आणि एचआरडी मिनिस्ट्रीचे  खूप खूप अभिनंदन करतो. मी मागील 15 ऑगस्टला आदर्श ग्राम योजनांच्या संदर्भात एक प्रस्ताव ठेवला होता. त्यानंतर खूप साऱ्या माझ्या सांसद मित्रांनी हे काम साकार केले, अगदी मनापासून केले. मागील महिन्यात भोपाळमध्ये  एक कार्यशाळा झाली ज्यामध्ये  जिथे आदर्श ग्राम होत आहेत, तेथील प्रमुख, तेथील कलेक्टर, तेथील काही सांसद, भारत सरकार,  राज्य सरकार सगळयांनी मिळून आदर्श ग्राम योजनेवर सखोल चर्चा केली. कोणत्या प्रकारे नव नवीन गोष्टी लक्षात आल्या, काही उत्साहवर्धक गोष्टी लक्षात आल्‍या. त्यातील  काही गोष्टी लक्षात आणू  इच्छितो.. झारखंड हा खूप मोठा प्रदेश, आदिवासी  विभाग.. दुर्देवाने माओवाद, उग्रपंथ, बॉम्बबंदूक, रक्तरंजीत धरती अशा गोष्टी झारखंडचा विषय काढला की ऐकू येतात. या वामपंथी उग्रवादीच्या प्रभावामुळे तेथील खूप प्रदेश बरबाद झाले. परंतु तेथील आमचे सांसद, तसे पाहिले तर ते वरिष्ठ आहेत, पूर्वी संसदेत डेप्युटी-स्पीकरही होते, श्रीयुत करिया मुंडाजी... ज्यांनी आदिवासी करता  आपले आयुष्य खपवले आहे. त्यांनी झारखंडमधील  कुंती जिल्हयामधील परसी ग्राम पंचायतीला आदर्श ग्राम करण्यासाठी निवड केली आहे. जिथे उग्रवादी,  वामपंथीचे राज्य चालले होते जेथे सरकारी कर्मचाऱ्यांनादेखील जाणे कठीण होते, डॉक्टरदेखील जाऊ शकत नव्हते, त्यांनी स्वत: येणे जाणे सुरु केले, लोकांमध्ये  विश्वास निर्माण केला, सरकारी व्यवस्थेत प्राण भरण्याचा प्रयत्न केला, अधिकाऱ्यांना येण्यासाठी प्रोत्साहीत  केले जिथे खूप काळापासून उदासिनता  होती, तिथे काहीतरी करण्याची इच्छा निर्माण केली.  आदर्श ग्राममध्ये इन्फ्रास्ट्रक्चर आणि व्यवस्था यांच्याबरोबर  जन-चेतना करण्याचा सफल प्रयत्न झारखंडच्या या परसी गावात झाला. मी आदरणीय सांसद श्रीयुत करिया मुंडांजीचे अभिनंदन करतो.तशी मला आंध्रमधून एक बातमी मिळाली. आंध्रचे सांसद  अशोक गजपती राजूजी आदर्श ग्राम योजनेत  खूप खपले  आणि त्यांनी आंध्रप्रदेशमधील  विजयानगर जिल्हयातील द्वारापुडी ग्राम पंचायतला  आदर्श ग्राम म्हणून निवडले. इतर व्यवस्था हाेतेच आहे. परंतु त्यांनी एक विशेष इनोवेटिव काम  केले. शाळेमध्ये  जी मुले शिकत त्यांना एक काम दिले कारण गावातील नवीन पिढी शिक्षणाच्या बाबतीत भाग्यशाली आहे परंतु गावातील जुनी पिढी निरक्षर आहे तेव्हा त्यांनी मोठया वयाची मुले होती त्यांना सांगितले की, दररोज  तुमचा आई-वडिलांना या वर्गात शिकवायचे मुले शिकायची आणि संध्याकाळी तीच मुले शिक्षक व्हायची जेणेकरुन शिक्षकही निर्माण होतील. जवळ जवळ 550 प्रौढ निरक्षरांना त्या मुलांनी शिकवले, त्यांना साक्षर केले. बघा समाजात कोणते बजेट नाही, कोणते सर्क्युलर  नाही, कोणती खास व्यवस्था नाही, परंतु इच्छाशक्तीमुळे  किती मोठे परिवर्तन  आणले जाते ते ग्रामपंचायतीमुळे बघण्यास मिळत आहे. तसे आमची आदरणी सांसद श्रीयुत सी.एल. रुवाला, हे मिझोरमचे  सांसद आहेत. नॉर्थ-ईस्ट...त्यांनी  ख्वालाहीलंग  गावाला आदर्श ग्राम म्हणून निवडले आहे त्यांनी एक विशेष काम केले. हा गाव ऊसाच्या उत्पादनासाठी  तसेच गुळासाठी खूप प्रसिध्द आहे. श्रीयुत रुवालाजींने गावात 11 मार्च रोजी, “कुर्तायी कुट सुगरकेन फेस्टिव्हल” सुरु केला. त्यामध्ये सर्व क्षेत्रामधील लोक एकत्र आले.  जुने सार्वजनिक  जीवन व्यतीत  करणारे तिथून बाहेर पडलेले सरकारी अधिकारीही आले होते ऊसाच्या उत्पादनांची विक्री वाढण्यासाठी एक प्रदर्शनही  लावले गेले. गावाला आर्थिक दृष्टया केंद्र कसे बनवले जाऊ शकते, गावातील उत्पादनाचे मार्केट कसे करायचे.  आदर्श गावाबरोबर एक आत्मनिर्भर  गाव बनवण्याचा प्रयत्न करणारे रुवालाजी हे अभिनंदनास पात्र आहेत.माझ्या प्रिय बंधू-भगिनींनो, “मन की बात” आहे आणि स्वच्छतेची गोष्ट न होणे असे कधी होईल का ? मला मुंबईहून सविता राय यांनी एका दूरध्वनीद्वारे संदेश पाठवला आहे, त्या म्हणतात, “दिवाली की तैयारी के लिए हर साल हम अपने घरों को साफ़ करते हैं। इस दिवाली को हम अपने घरों के साथ-साथ अपने बाहर के वातावरण को भी स्वच्छ बनायें और उसे दिवाली के बाद भी स्वच्छ बनाये रखें।” त्यांनी खऱ्या गोष्टींवर  लक्ष वेधून   घेतले आहे. मी आपल्याला आठवण देऊ इच्छितो माझ्या प्रिय-देशवासियांनो, गेल्यावर्षी  दिवाळीच्या सणानंतर  मिडियाने एक विशेष मोहिम चालवली होती,  दिवाळीनंतर जिथे जिथे फटाके पडले होते त्या साऱ्या गोष्टी जनसामान्यांना चॅनेलवरुन दाखवल्या होत्या. जागृतीचे एक अभियान मिडियाने चालवले होते आणि त्याचा परिणाम असा झाला लगेच एक अभियान आपोआप सुरु झाले. तुमचे म्हणणे खरे आहे.  सणाच्या आधी आपण जशी अपघात होऊ नये म्हणून चिंता करतो, तरी सणानंतरही  केली पाहिजे. आणि यासाठी मी विशेषत्वाने हिंदुस्थानच्या मिडिया जगताचे अभिनंदन करु इच्छितो.गेल्या 2 ऑक्टोबरला गांधी जयंतीच्या वेळी स्वच्छ भारत अभियानाला एक वर्ष झाल्याबद्दल मला इंडिया टुडे ग्रुपद्वारे “स्वच्छता संमेलना”मध्ये  सहभागी होण्याचा योग आला.  त्यांनी Clean India Awards  दिलेत मीपण बघत होतो  कोणकोणत्या प्रकारे प्रयत्न चालू आहेत ते. कसे कसे लोक आहेत जे यासाठी “वन लाईफ, वन मिशन” प्रमाणे काम करत आहेत. आमच्या देशात कशी-कशी ठिकाणे आहेत जी इतकी स्वच्छ ठेवली गेली आहेत. या सर्व गोष्टी प्रकाशात आल्या आणि मी त्यावेळी इंडिया टी.व्ही. ग्रुपचे त्यांच्या उल्लेखनीय   कामाबद्दल  अभिनंदन दिली. जेव्हापासून स्वच्छता अभियानाचे मिशन सुरु झाले, मी बघितले आहे आंध्र तेलंगनाच्या  ई-नाडू आणि  खास करुन श्रीयुत रामुजी राव, ते वयाने खूप मोठे आहेत परंतु त्यांचा उत्साह कुठल्याही  तरुणाला लाजवणारा आहे, तरुणापेक्षा कमी नाही. त्यांनी स्वच्छता आणि स्वच्छतेला एक पर्सनल प्रोग्रॅम  बनवले आहे, मिशन बनवले आहे. ई-टीव्हीच्या माध्यमातून  मागील एक वर्षापासून ते स्वच्छतेच्या कामाला प्रमोट करत आहेत, त्यांच्या वृत्तपत्राांमधून त्यासंबंधी बातम्या असतात आणि सकारात्मक  बातम्यांवर ते भर देत आहेत.त्यांनी जवळजवळ 55-56 शाळांमधील 51 लाख मुलांना आंध्र आणि तेलंगणामध्ये जोडले आहे. कुठलेही  सार्वजनिक स्थळ असो, स्टेशन असो, धार्मिक  स्थळ असो, पार्क असो. कितीतरी जागांवर  स्वच्छतेसंबंधी मोठे अभियान चालवले आहे. आता या बातम्या स्वत:च  स्व्च्छ भारत या स्वप्नाला साकार करण्याच्या ताकदीचे दर्शन घडवते.एबीपी न्यूजने “ये भारत  देश है मेरा” नावाने कार्यक्रम सुरु केला आणि लोकांमध्ये सफाईसंबंधी जागरुकता आली आणि त्याला हायलाईट करुन देशवासीयांना प्रशिक्षित  करण्याचे काम केले.एनडीटीव्हीने “बनेगा स्वच्छ इंडिया”  नावाने मोहिम चालवली. दैनिक जागरण, त्यांनी देखील सतत  हे अभियान पुढे चालू ठेवले आहे. झी परिवारने इंडिया टीव्हीचे  “मिशन क्लीन इंडिया” आमच्या देशामध्ये शेकडो चॅनेल, हजारो वृत्तपत्रे आहेत प्रत्येकाने, मी वेळेअभावी सगळयाची नावे घेऊ शकत नाही परंतु हे अभियान चालवले आहे आणि सविता रायजीने सुचवले आहे की आज संपूर्ण देश या कामामध्ये  सन्मान राखून  हे काम पुढे चालवित आहे.मेघालयमध्ये जेथे आमचे राज्यपाल श्रीयुत षण्मुख नाथन, त्यांनी मला चिठ्ठी लिहून मेघालयातील मावल्लयननोंग  या गावाचा उल्लेख केला आहे.  त्यांनी लिहिले आहे की गेली काही वर्षे या गावाने स्वच्छतेचा विडा उचलेला आहे.  जवळजवळ प्रत्येक पिढी या स्वच्छतेच्या बाबतीत समर्पित आहे असे सांगितले जाते की, काही वर्षांपूर्वी  त्यांना एशियामधील क्लीनेस्ट व्हिलेजचा पुरस्कार मिळाला होता. हे ऐकून मला खूप आनंद झाला की, आमच्या देशात खूप दूर असलेल्या नॉर्थ इस्टंटच्या मेघालयात  हे असे गाव आहे जे सफाईच्या क्षेत्रात खूप वर्षापूर्वीपासून  कार्यरत आहे. तेथील नागरिकांचा स्वच्छता हा स्वभाव आणि संस्कार बनला आहे. हेच महत्त्वाचे आहे, आम्हाला सर्वांमध्ये विश्वास निर्माण करायचा आहे की आमचा देश जरुर स्वच्छ होईल आणि तो देशवासीयांच्या प्रयत्नाने होईल, 2019  मध्ये महात्मा गांधीची 150 वी जयंती आपण साजरी करु  तेव्हा अभिमानाने, गौरवाने 100 करोड देशवासी सांगू शकतील, बघा आमच्या धरतीमातेला आम्ही घाणीपासून मुक्त केले.माझ्या प्रिय देशवासीयांनो, मी 15 ऑगस्टला लाल किल्ल्यावरुन  हे सांगितले होते, काही गोष्टी आहेत तेथे भ्रष्टाचाराने ठाण मांडले आहे, घर केले आहे. गरीब माणूस जेव्हा छोटया छोटया नोकरीसाठी जातो, कोणकोणत्या शिफारशीसाठी त्याला कोणकोणते कष्ट करावे लागतात,  आणि दलालांची टोळकी कसे-कसे  त्यांचे पैसे हडप करते. नोकरी  मिळाली तरी रुपये जातात, नाही मिळाली तरी जातात. या सर्व बातम्या आम्ही ऐकतो आणि यामुळेच माझ्या मनात विचार  आला की, छोटया छोटया नोकऱ्यांसाठी इंटरव्हयूची  काय गरज आहे. मी कधी असे ऐकले नाही या दुनियेत असा  मनौवैज्ञानिक आहे जो  एक-दोन मिनिटात  घेऊन एखाद्या व्यक्तीला पूर्णपणे ओळखू शकेल ?  आणि या  विचाराने मी घोषणा  केली होती आम्ही या छोटया नोकऱ्यासाठी मुलाखतीची  परंपरा खंडणी बंद करु.माझ्या प्रिय युवक मित्रांनो, मी आज   अभिमानाने सांगू इच्छितो की सरकारने या साऱ्या प्रक्रिया पूर्ण केल्या आहेत आणि केंद्र सरकारच्या ग्रुप डी, ग्रुप सी आणि ग्रुप बी  च्या पदांवर आता भरतीच्यावेळी मुलाखती होणार नाहीत. 1 जानेवारी 2016  पासून हा नियम लागू होईल आणि जेथे भरतीची प्रक्रिया चालू आहे तेथे आम्ही व्यत्यय आणणार  नाही, परंतु 1 जानेवारी 2016 पासून ही पध्दत लागू होईल. तर   माझ्या सर्व युवा-मित्रांना माझ्या शुभकामना आहेत.मी मागील बजेटमध्ये एक महत्त्वूपर्ण योजना घोषित केली होती. आमच्या देशात सोने हे सामाजिक जीवनात महत्त्वाचा हिस्सा बनले आहे. आर्थिक  सुरक्षेचे माध्यम बनले आहे. संकटाच्या वेळची महत्त्वाची किल्ली म्हणून सोन्याकडे बघितले जाते. आता ही समाजात पूर्वापार   परंपरा चालत आलेली आहे. सोन्यावरचे  प्रेम, मी नाही मानत कोणी कमी करु शकेल. परंतु सोने डेड मनीच्या रुपात ठेवून देणे हे आजच्या युगात शोभा देत नाही. सोने शक्ती बनू शकते, सोने आर्थिक शक्ती बनू शकते. आणि प्रत्येक भारतीयाने यामध्ये योगदान देणे आवश्यक आहे. मला आज आनंद वाटतो की, बजेटमध्ये  मी तुम्हाला जे वचन दिले होते, या दिवाळीच्या सणामध्ये विशेषत:  धनतेरस म्हणजे धनोत्रयोदशीच्या दिवशी लोक खासकरुन सोने खरेदी करतात, त्यापूर्वीच आम्ही एक महत्त्वपूर्ण योजना सुरु करत आहोत. आम्ही “गोल्ड मोनिटाईझेशन स्कीम” आणत आहोत. या अंतर्गत आपण आपले सोने गोल्ड बँकेत जमा करु शकता आणि बँक तुम्हाला त्यावर व्याज देईल ज्याप्रमाणे तुम्ही  आपले पैसे जमा करुन व्याज मिळवता. पूर्वी  सोने लॉकरमध्ये ठेवायचे आणि लॉकरचे  भाडेदेखील  द्यायला  लागायचे. आता गोल्ड बँकेत ठेवा आणि बँक तुम्हाला व्याज देईल. आता देशवासियांनो, सोने सपंत्ती बनू शकते नाही? सोने   डेड मनीपासून  एक जीवन ताकदीत परावर्तीत होऊ शकते, होऊ शकते ना ? बस्स.. हेच काम आम्हाला करायचे आहे. तुम्ही मला  साथ द्या. आता सोने घरात ठेवू नका, त्याची सुरक्षा आणि व्याज डबल फायदा. दुसरी  गोष्ट आहे  “सोव्हरजीन गोल्ड बाँड”मध्ये  हा बॉन्ड म्हणजे एक कागद, परंतु त्या कागदाचे मूल्य सोन्या इतकेच  आहे.  ज्यादिवशी हा कागद  परत कराल, परत करण्याच्या दिवशी सोन्याचे जे मूल्य, किंमत असेल तितके पैसे तुम्हाला परत मिळतील.  समजा आज तुम्ही 1000 रुपयाचे सोन्याच्या भावाने, हिशेबाने हा स्वर्णिय बॉड घेतला आणि 5 वर्षानंतर तुम्ही बॉड परत करायला गेलात त्यावेळी सोन्याची किंमत 1500 रुपये आहे तर तुम्हाला त्या कागदपत्राच्या बदल्यात दीड हजार रुपये मिळतील आम्ही याची सुरुवात करत आहोत त्यामुळे  आम्हाला सोने खरेदी करण्याची जरुरत पडणार नाही, सोने संभाळण्याची जरुरी नाही. सोने कोठे ठेवावे ही चिंता राहणार नाही, आणि कागद कुणी चोरी करायला येणार नाही.तर मी सुरक्षेची हमी असलेली योजना, स्कीम येत्या आठवडयात  देशवासीयांसमोर  ठेवणार आहे. मला हे सांगायला आनंद होत आहे की, आम्ही गोल्ड क्वाईन आणत आहोत. अशोक चक्र आणणारे गोल्ड क्वाईन स्वातंत्र्य  मिळून जवळ जवळ 70 वर्षे झाली, परंतु आजपर्यंत आम्ही फॉरेन गोल्ड क्वाईनचाच उपयोग करत आलो आहोत. गोल्ड बिलीयन बॉण्ड्‌स हे पण परदेशात वापरले जातात. आम्हीही येणाऱ्या आठवडयांमध्ये धनतेरसच्या पूर्वी सामान्य माणसाला ते उपलब्ध करुन देणार आहोत.पाच ग्रॅम आणि दहा ग्रॅमचे अशोकचक्र असणारी सोन्याची नाणी आम्ही सुरु करत आहोत. त्याबरोबर 20 ग्रॅमची गोल्ड नाणेपण लोकांसाठी उपलब्ध होईल. मला विश्वास आहे की नवी योजना आर्थिक विकासाच्या दिशेने नवीन परिवर्तन आणेल यामध्ये मला आपला सहयोग मिळेल.माझ्या प्रिय  देशवासियांनो 31 ऑक्टोबरला लोह-पुरुष वल्लभभाई पटेल यांची जन्मजयंती आहे. एक भारत-श्रेष्ठ भारत  सरदार वल्लभभाई पटेल यांची आठवण आली की भारताचे मानचित्र समोर येते.भारताच्या एकतेमध्ये या महापुरुषाने खूप मोठे योगदान दिले आहे. लोहपुरुषच्या रुपाने आपल्या सामर्थ्याचा परिचय दिलेला आहे. सरदार साहेबांना आम्ही श्रध्दांजली देणारच देणार, परंतु भारताला  एक करणे हे त्यांचे स्वप्न होते, भौगोलिक स्वरुपात त्यांनी ते करुन दाखवले, परंतु एकतेच्या मंत्र हा सतत चिंतनाचा, व्यवहाराचा, अभिव्यक्तीचा माध्यम झाला पाहिजे. भारत विविधतेने भरलेला आहे. अनेक  पंथ, अनेक संप्रदाय, अनेक बोली, अनेक जाती, अनेक परिवेश, कितीतरी  विविधतेने भारत देश भरलेला आहे आणि ही विविधताच आमची शोभा आहे, सौंदर्य आहे. ही जर विविधता नसती तर या शोभेचा, सौदर्यांचा आम्ही  गर्व, अभिमान करु शकलो  नसतो. म्हणून  विविधतेचा एकतेचा मंत्र आहे. शांती, सद्‌भावना, एकता हीच तर विकासाची खरी जडी-बुटी आहे.गेली काही वर्षे, 31 ऑक्टोबरला देशाच्या काना-कोपऱ्यात “रॅन-फॉर-युनिटी” चे कार्यक्रम होतात. “एकता की दौड” मलाही यामध्ये  सामील होण्याचे  भाग्य लाभले आहे.मी ऐकले आहे चारही बाजूंनी  याच्या योजना बनत आहेत, लोक उत्साहात  “एकता दौड” ची तयारी करत आहेत. “एकता की दौड”ही खऱ्या अर्थाने विकासाची  दौड आहे.  सरदार साहेबांना श्रध्दांजली  द्या. एकतेच्या मंत्राला आपण पुढे नेऊ या.प्रिय  बंधू भगिनींनो, आता तुम्ही दिवाळीच्या तयारीला लागले असाल, घरात साफ-सफाई होईल. नवीन गोष्टी खरेदी करत असाल. दिवाळीचे पर्व आमच्या देशामध्ये वेगवेगळया  रुपात साजरे केले जाते. दिवाळीच्या पावन पर्वासाठी मी तुम्हाला लाख-लाख शुभेच्छा देत आहे.  परंतु दिवाळीच्या दिवसात काही अपघातही  आठवतात. फटाके  फोडण्यामुळे आगी लागतात, फटाक्यांमुळे  मुलांचे खूप नुकसान होते. मी प्रत्येक आई-वडिलांना सांगेन की दिवाळीचा आनंद लुटा पण अपघात होऊ देवू नका, आमच्या परिवारातील  मुलाचे नुकसान होऊ नये आणि तुम्ही तो विचार  करालच आणि सफाई तर करायची आहे. माझ्या प्रिय देशबांधवांनो, दिवाळीच्या दुसऱ्या दिवशी मी  ब्रिटनच्या दौऱ्यावर जाणार आहे. मी यावेळी  ब्रिटनच्या मेरी यात्रेसाठी खूप रोमांचित झालो आहे. त्याचे एक विशेष कारण आहे. काही आठवडयांपूर्वी  मुंबईत बाबासाहेब आंबेडकरांच्या चैत्यभूमीजवळ  भव्य स्मारकाचा शिलान्यास करायला गेलो होतो आणि लंडनमध्ये, जिथे डॉ. बाबासाहेब आंबेडकर ज्या घरात रहात हाते ते घर आहे जे आता भारताची संपत्ती आहे. सव्वाशे कोटी भारतीयांचे ते प्रेरणास्थान बनले आहे, त्याचे विधिपूर्वक उद्‌घाटन करण्यासाठी जात आहे. दलित असतील, पिडीत असतील, शोषित असतील,  वंचित असतील, मागास असतील, संघर्षमयी जीवन जगणाऱ्या  कुणाही  भारतीय माणसासाठी बाबासाहेब आंबेडकरांचे हे घर प्रेरणा देते. जर इच्छा शक्ती प्रबळ असेल तर संकटावर मात करुन आपले जीवन समृध्द करु शकतो, शिक्षण घेतले जाते आणि हेच जीवन आहे. ज्या जागेवर बाबासाहेब  आंबेडकरांनी बसून तपश्चर्या केली होती. भारत सरकार आणि राज्य सरकार  समाजातील या वर्गातील दलित असतील, आदिवासी असतील, मागास असतील, अशा सद्‌गुणी  मुलांना स्कॉलरशीप देते, जी परदेशात अभ्यासासाठी जातात. भारत सरकार सद्‌गुणी  दलित  युवक युवतींना प्रोत्साहन देते. मला विश्वास आहे ब्रिटनमध्ये आमची मुले शिकयला जातील, तेव्हा बाबासाहेबांचे स्थान हे  प्रेरणाभूमी बनेल आयुष्यात काही शिका देशासाठी जगा, हा संदेश बाबासाहेबांनी दिला, यासाठी मी सांगत आहे माझ्या ब्रिटनच्या यात्रेमुळे मी रोमांचित झालो आहे, किती तरी वर्षे हा विषय तसाच होता. आता ते भवन सव्वाशे कोटी देशवासियांची संपत्ती बनतेय बाबासाहेब आंबेडकरांचे नाव जोडले गेल्यामुळे माझ्यासारख्या लोकांना किती आनंद होईल  याचा तुम्ही अंदाज लावू शकता.मला लंडनमध्ये  आणखी एक संधी  मिळणार आहे. भगवान विश्वेश्वरांनी यांच्या प्रतिमेचे अनावरण करायचे आहे. अनेक वर्षापूर्वी भगवान विश्वेश्वरांनी लोकतंत्रासाठी, एम्पावरमेंट ऑफ वूमनच्या साठी जे काम केले होते त्याचे तमाम दुनियेने त्याचे अध्ययन करण्याची गरज आहे.लंडनच्या भूमीवर भगवान विश्वेश्वर  यांच्या प्रतिमेचे लोकार्पण म्हणजे अनेक वर्षांपूर्वी भारतामधील  महापुरुष   कसे विचार करत, दूरदृष्टी ठेवून विचार करत याचे उत्तम उदाहरण आहे.माझ्या प्रिय देशवासियांनो “मन की बात”च्या बरोबर तुम्ही जोडले गेलात. टेलिफोनद्वारे   MyGov.in द्वारे  मला  सूचना मिळत राहतात. तुमच्या पत्रांची चर्चा आकाशवाणीवरपण होते. सरकारी अधिकाऱ्यांना बोलावून चर्चा होते. काही लोक आपल्या समस्या लिहितात, समस्यांचे  समाधान करण्याचा प्रयत्न होतो. भारतासारख्या देशात आम्हाला अनेक भाषा शिकल्या पाहिजेत. काही भाषा शिकण्याची मला संधी मिळाली, परंतु इतक्या भाषा आहेत त्या मी कशा शिकू शकेन ? परंतु  मी आकाशवाणीचे आभारी आहे की या मन की बातचे रात्री 8 वाजता प्रत्येक राज्‍यात त्यांच्या प्रादेशिक भाषेत प्रसारण करतात. भले आवाज कुणाचाही असेल. परंतु गोष्ट माझ्या मनातली असते. तुमच्या भाषेत तुमच्यापर्यंत पोहोचण्यासाठी रात्री 8 वाजता जरुर प्रयत्न करेन. एक चांगले नाते आमच्यात निर्माण  झाले आहे. मागच्यावेळी एक वर्ष पुरे करत होतो, आज आम्ही नव्या वर्षात प्रवेश  करत आहोत. माझ्या प्रिय देशवासियांना पुन्हा एकदा खूप-खूप शुभकामना.जय हिंद.                                
                            
                        
                    
