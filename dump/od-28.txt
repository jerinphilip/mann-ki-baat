
                        
                            
                                    'ମନ୍ କି ବାତ୍' (ପ୍ରଧାନମନ୍ତ୍ରୀ ଶ୍ରୀ ନରେନ୍ଦ୍ର ମୋଦୀଙ୍କ ରେଡ଼ିଓ କାର୍ଯ୍ୟକ୍ରମ ‘Mann Ki Baat'ର ଓଡ଼ିଆ ଭାଷାନ୍ତର)  
                                
                            
                                
                                     ମୋର ପ୍ରିୟ ଦେଶବାସୀଗଣ । ଆପଣ ସମସ୍ତଙ୍କୁ ଦୀପାବଳି ର ଅନେକ ଅନେକ ଶୁଭକାମନା । ଭାରତର କୋଣ ଅନୁକୋଣରେ ଆନନ୍ଦ ଏବଂ ଉତ୍ସାହର ସହ ଦୀପାବଳି ପର୍ବ ପାଳନ କରାଯାଇଥାଏ । ଭାରତ ଏଭଳି ଏକ ଦେଶ ଯେଉଁଠାରେ ୩୬୫ ଦିନରୁ ପ୍ରତ୍ୟେକ ଦିନ ଦେଶର କୌଣସି ନା କୌଣସି କୋଣରେ କିଛି ନା କିଛି ଉତ୍ସବ ପରିଲକ୍ଷିତ ହୁଏ । ଦୂରରୁ ଦେଖୁଥିବା ଲୋକ ତ ଏହା ହିଁ ଅନୁଭବ କରିବ ଯେ ଭାରତୀୟ ଜନଜୀବନ ହିଁ ଉତ୍ସବର ଅନ୍ୟନାମ ଏବଂ ଏହା ସ୍ଵାଭାବିକ। ବେଦକାଳରୁ ଆଜି ପର୍ଯ୍ୟନ୍ତ ଭାରତରେ ଉତ୍ସବଗୁଡ଼ିକର ଯେଉଁ ପରମ୍ପରା ରହିଛି, ତାହା ସମୟାନୁସାରେ ପରିବର୍ତ୍ତିତ ହେଉଥିବା ଉତ୍ସବ । କାଳାତୀତ ଉତ୍ସବଗୁଡ଼ିକର ପରମ୍ପରାକୁ ସମାପ୍ତ କରିବାର ସାହାସ ଆମେ ଦେଖିଛୁ ଏବଂ ସମାଜର ଆବଶ୍ୟକତା ଅନୁସାରେ ଉତ୍ସବଗୁଡ଼ିକରେ ପରିବର୍ତ୍ତନ ମଧ୍ୟ ସହଜ ଢଙ୍ଗରେ ଗ୍ରହଣ କରାଯାଇଛି, କିନ୍ତୁ ଏସବୁରେ ଗୋଟିଏ କଥା ଆମେ ଭଲ ଭାବରେ ଦେଖିପାରିବା ଯେ ଭାରତୀୟ ଉତ୍ସବଗୁଡ଼ିକର ଏହି ସଂପୂର୍ଣ୍ଣ ଯାତ୍ରା, ଏହାର ବ୍ୟାପକତା, ଏହାର ଗଭୀରତା, ଜନ ଜନଙ୍କ ମନରେ ଏହାର ଛାପ ଗୋଟିଏ ମୂଳମନ୍ତ୍ର ସହିତ ଜଡ଼ିତ – 'ସ୍ଵ'କୁ 'ସମଷ୍ଟି' ଆଡ଼କୁ ନେଇଯିବା । ବ୍ୟକ୍ତି ଏବଂ ବ୍ୟକ୍ତିତ୍ଵ ବିସ୍ତୃତ ହେଉ, ନିଜର ସୀମିତ ଚିନ୍ତାଧାରାକୁ ସମାଜରୁ ବିଶ୍ଵବ୍ରହ୍ମାଣ୍ଡ ପର୍ଯ୍ୟନ୍ତ ବିସ୍ତୃତ କରିବାର ପ୍ରଚେଷ୍ଟା ହେଉ ଆଉ ତାହା ପୁଣି ଉତ୍ସବ ମାଧ୍ୟମରେ। ଭାରତର ପର୍ବପର୍ବାଣୀ ବେଳେବେଳେ ଭୋଜିଭାତ ଭଳିଆ ଦେଖାଯାଏ, କିନ୍ତୁ ସେଥିରେ କେଉଁ ଋତୁ ଚାଲିଛି କେଉଁ ଋତୁରେ କ'ଣ ଖାଇବା କଥା ସେହି ଋତୁରେ ଚାଷୀମାନେ କ'ଣ ଉତ୍ପାଦନ କରନ୍ତି ତାହାକୁ ଉତ୍ସବ ସହିତ ଜଡ଼ିତ କରିବା, ଆରୋଗ୍ୟ ଦୃଷ୍ଟିରୁ କ'ଣ ଉତ୍ପନ୍ନ ହୋଇପାରେ ଏହିସବୁ କଥା ଆମର ପୂର୍ବପୁରୁଷମାନେ ଖୁବ୍ ବୈଜ୍ଞାନିକ ଢଙ୍ଗରେ ଉତ୍ସବରେ ସାମିଲ କରିଛନ୍ତି । ଆଜି ସମଗ୍ର ବିଶ୍ଵ ପରିବେଶ କଥା ଆଲୋଚନା କରୁଛି । ପ୍ରକୃତିର ବିନାଶ ଚିନ୍ତାର କାରଣ ପାଲଟିଛି । ଭାରତର ଉତ୍ସବ ପରମ୍ପରା ପ୍ରକୃତିକୁ ଭଲ ପାଇବା ଚିନ୍ତାଧାରାକୁ ଶକ୍ତିଶାଳୀ କରେ। ଛୋଟ ପିଲାଠାରୁ ଆରମ୍ଭ କରି ପ୍ରତ୍ୟେକ ବ୍ୟକ୍ତିକୁ ସୁସଂସ୍କାରିତ କରିଥାଏ । ଗଛଲତା ହେଉ, ନଦୀ ହେଉ, ପଶୁ ହେଉ, ପର୍ବତ ହେଉ, ପକ୍ଷୀ ହେଉ, ପ୍ରତ୍ୟେକଙ୍କ ପ୍ରତି ଆମର କର୍ତ୍ତବ୍ୟ ଭାବନାକୁ ଜାଗ୍ରତ କରିଛନ୍ତି ଏହି ଉତ୍ସବ। ଆଜିକାଲି ତ ଆମେ ରବିବାର ଦିନଟିକୁ ଛୁଟି ଭାବେ ପାଳନ କରୁଛୁ କିନ୍ତୁ ପୁରୁଣା ପିଢ଼ିର ଲୋକ ହୁଅନ୍ତୁ ଶ୍ରମିକ ଶ୍ରେଣୀର ଲୋକ ହୁଅନ୍ତୁ, ମତ୍ସ୍ୟଜୀବୀ ହୁଅନ୍ତୁ, ଆପଣମାନେ ଲକ୍ଷ୍ୟ କରିଥିବେ ଶହଶହ ବର୍ଷରୁ ପୂର୍ଣ୍ଣିମା ଏବଂ ଅମାବାସ୍ୟା ଦିନ ଛୁଟି ପାଳନ କରିବାର ଆମର ପରମ୍ପରା ରହିଥିଲା ଏବଂ ବିଜ୍ଞାନ ମଧ୍ୟ ଏହି କଥାକୁ ପ୍ରମାଣିତ କରିଛି ଯେ, ପୂର୍ଣ୍ଣିମା ଏବଂ ଅମାବାସ୍ୟା ଦିନ ସମୁଦ୍ରରେ କି ପ୍ରକାର ପରିବର୍ତ୍ତନ ହୁଏ, ପ୍ରକୃତି ଉପରେ କେଉଁ କେଉଁ କଥାର ପ୍ରଭାବ ପଡ଼ିଥାଏ। ମଣିଷ ମନ ଉପରେ ମଧ୍ୟ ସେହି ପ୍ରଭାବ ପଡ଼ିଥାଏ, ଅର୍ଥାତ୍ ବ୍ରହ୍ମାଣ୍ଡ ଏବଂ ବିଜ୍ଞାନ ଅନୁସାରେ ଆମର ଛୁଟିପାଳନ କରିବାର ପରମ୍ପରା ବିକଶିତ ହୋଇଥିଲା । ଆଜି ଆମେ ଦୀପାବଳି ପର୍ବ ପାଳନ କରୁଛେ। ଯେମିତି ମୁଁ କହିଲି, ଆମର ପ୍ରତ୍ୟେକ ପର୍ବ ଶିକ୍ଷାଦାୟକ, ଏହା ଆମକୁ କିଛି ନା କିଛି ଶିଖାଇଥାଏ । ଦୀପାବଳିର ଏହି ପର୍ବ "ତମସୋ ମା ଜ୍ୟୋର୍ତିଗମୟ' ଅନ୍ଧକାରରୁ ଆଲୋକ ଆଡ଼କୁ ଗତି କରିବାର ବାର୍ତ୍ତା ଦେଇଥାଏ । ଏହି ଅନ୍ଧକାର, ସେହି ଆଲୁଅ ଅଭାବରେ ହେଉଥିବା ଅନ୍ଧକାର ନୁହେଁ, ଏହା ଅନ୍ଧବିଶ୍ଵାସର ଅନ୍ଧକାର ଶିକ୍ଷାହୀନତାର ଅନ୍ଧକାର, ଦାରିଦ୍ର୍ୟର ଅନ୍ଧକାର, ସାମାଜିକ କୁସଂସ୍କାରର ଅନ୍ଧକାର ଅଟେ। ଦୀପାବଳି ର ଦୀପ ଜାଳି ସମାଜରେ ଯେଉଁସବୁ ଦୋଷତ୍ରୁଟିର ଅନ୍ଧକାରର ଛାୟା ରହିଛି, ବ୍ୟକ୍ତି ମଧ୍ୟରେ ଯେଉଁ ଦୋଷତ୍ରୁଟିର ଅନ୍ଧକାର ରହିଛି ଏହିସବୁରୁ ମୁକ୍ତ ହେବା ତାହାହିଁ ହେଉଛି ଦୀପାବଳି ର ଦୀପ ଜାଳି ଆଲୋକ ଆଡ଼କୁ ଗମନର ପର୍ବ । ଗୋଟିଏ କଥା ଆମେ ସମସ୍ତେ ଭଲଭାବେ ଜାଣୁ ଯେ, ଭାରତର ଯେକୌଣସି ସ୍ଥାନକୁ ଯାଆନ୍ତୁ, ଧନୀରୁ ଧନୀ ଲୋକର ଘରକୁ ଯାଆନ୍ତୁ, ଗରିବରୁ ଗରିବର କୁଡ଼ିଆକୁ ଯାଆନ୍ତୁ ଦୀପାବଳି  ପର୍ବରେ ପ୍ରତ୍ୟେକ ପରିବାରରେ ସ୍ଵଚ୍ଛତାର ଅଭିଯାନ ଚାଲିଥିବା ଦେଖିବାକୁ ମିଳେ । ଘରର ପ୍ରତି କୋଣରେ ଝଡ଼ାଝଡ଼ି ହୁଏ । ଗରିବ ଘରେ ମାଟି ବାସନ ଥିଲେ ମଧ୍ୟ ସେଗୁଡ଼ିକୁ ସେମାନେ ଖୁବ୍ ଭଲଭାବେ ସଫା କରିଥାନ୍ତି । ଦୀପାବଳି  ଏକ ପ୍ରକାର ସ୍ଵଚ୍ଛତାର ଅଭିଯାନ। କିନ୍ତୁ ସମୟର ଆବଶ୍ୟକତା ହେଲା ଯେ କେବଳ ଘର ନୁହେଁ ସଂପୂର୍ଣ୍ଣ ପରିସରରେ ସ୍ଵଚ୍ଛତା, ସାରା ସାହି ବସ୍ତିରେ ସ୍ଵଚ୍ଛତା, ସାରା ଗାଁରେ ସ୍ଵଚ୍ଛତା ରହିବା ଆବଶ୍ୟକ । ଆମକୁ ଆମର ଏହି ପ୍ରକୃତି ଏବଂ ପରମ୍ପରାକୁ ବ୍ୟାପକ କରିବାକୁ ହେବ ଦୀପାବଳି ର ପର୍ବ ଏବେ ଭାରତର ସୀମା ମଧ୍ୟରେ ସୀମିତ ହୋଇ ରହିନାହିଁ। ବିଶ୍ଵର ସମସ୍ତ ଦେଶରେ କୌଣସି ନା କୌଣସି ରୂପରେ ଦୀପାବଳି  ପର୍ବକୁ ସ୍ମରଣ କରାଯାଉଛି, ପାଳନ କରାଯାଉଛି । ବିଶ୍ଵର ଅନେକ ସରକାର ସେଠାକାର ସଂସଦ, ସେଠାକାର ଶାସକ ମଧ୍ୟ ଦୀପାବଳି  ପର୍ବରେ ଅଂଶ ହୋଇଚାଲିଛନ୍ତି । ପ୍ରାଚ୍ୟ ଦେଶ ହୁଅନ୍ତୁ କିମ୍ବା ପାଶ୍ଚାତ, ବିକଶିତ ଦେଶ ହୁଅନ୍ତୁ କିମ୍ବା ବିକାଶଶୀଳ ଦେଶ, ଆଫ୍ରିକା ହେଉ କିମ୍ବା ଆୟାର୍ଲେଣ୍ଡ ଚାରିଆଡ଼େ ଦୀପାବଳି ର ଆନନ୍ଦ ଉଲ୍ଲାସ ପରିଲକ୍ଷିତ ହେଉଛି । ଆପଣମାନେ ଜାଣିଥିବେ ଆମେରିକାର ୟୁ.ଏସ୍. ପୋଷ୍ଟାଲ ସର୍ଭିସ ଏଥର ଦୀପାବଳି ର ପୋଷ୍ଟେଜ ଷ୍ଟାମ୍ପ ଜାରି କରିଛି । କାନାଡ଼ାର ପ୍ରଧାନମନ୍ତ୍ରୀ   ମହାଶୟ ଦୀପାବଳି  ଅବସରରେ ପ୍ରଦୀପ ପ୍ରଜ୍ଜ୍ଵଳନ କରୁଥିବା ନିଜର ଫଟୋଚିତ୍ର ଟ୍ୟିଟରରେ ସେୟାର କରିଛନ୍ତି । ବ୍ରିଟେନ ପ୍ରଧାନମନ୍ତ୍ରୀ   ଲଣ୍ଡନରେ ଦୀପାବଳି  ଉପଲକ୍ଷେ ସମସ୍ତ ସମାଜକୁ ଏକତ୍ରିତ କରୁଥିବା ଗୋଟିଏ ଅଭ୍ୟର୍ଥନା କାର୍ଯ୍ୟକ୍ରମ ଆୟୋଜିତ କଲେ ଏବଂ ନିଜେ ମଧ୍ୟ ସେଥିରେ ସାମିଲ ହେଲେ। ଯୁକ୍ତରାଜ୍ୟରେ ହୁଏତ ଏଭଳି କୌଣସି ସହର ନ ଥିବ ଯେଉଁଠାରେ ଖୁବ୍ ଆନନ୍ଦ ଉଲ୍ଲାସ ସହିତ ଦୀପାବଳି  ପାଳନ କରାଯାଉନଥିବ । ସିଙ୍ଗାପୁରର ପ୍ରଧାନମନ୍ତ୍ରୀ   ଇନଷ୍ଟାଗ୍ରାମ ମାଧ୍ୟମରେ ଗୋଟିଏ ଫଟୋଚିତ୍ର ବିଶ୍ଵବାସୀଙ୍କ ସହିତ ଖୁବ୍ ଗୌରବର ସହ ଶେୟାର କରିଛନ୍ତି । କ'ଣ ସେହି ଫଟୋଚିତ୍ର ? ସିଙ୍ଗାପୁର ପାର୍ଲାମେଣ୍ଟର ଷୋହଳ ଜଣ ମହିଳା ସାଂସଦ ଭାରତୀୟ ଶାଢ଼ୀ ପରିଧାନ କରି ପାର୍ଲାମେଣ୍ଟ ବାହାରେ ଠିଆ ହୋଇଛନ୍ତି ଏବଂ ଏହି ଫଟୋଚିତ୍ରଟି ଭାଇରାଲ୍ ହୋଇଛି, ଏହା ଦୀପାବଳି  ଉପଲକ୍ଷେ କରାଯାଇଛି। ସିଙ୍ଗାପୁରର ପ୍ରତ୍ୟେକ ସାହି ବସ୍ତିରେ ଆଜିକାଲି ଦୀପାବଳି ର ଉତ୍ସବ ପାଳନ କରାଯାଉଛି । ଅଷ୍ଟ୍ରେଲିଆର ପ୍ରଧାନମନ୍ତ୍ରୀ   ମହୋଦୟ ଭାରତୀୟମାନଙ୍କୁ ଦୀପାବଳି ର ଶୁଭେଚ୍ଛା ଜ୍ଞାପନ କରିଛନ୍ତି ଏବଂ ଅଷ୍ଟ୍ରେଲିଆର ବିଭିନ୍ନ ସହରରେ ପ୍ରତ୍ୟେକ ସମାଜକୁ ଦୀପାବଳି  ପର୍ବରେ ସାମିଲ ହେବାପାଇଁ ଆହ୍ଵାନ କରିଛନ୍ତି । ଏବେ ନ୍ୟୁଜିଲାଣ୍ଡର ପ୍ରଧାନମନ୍ତ୍ରୀ   ଆସିଥିଲେ । ସେ ମୋତେ କହିଲେ ଯେ, - ମୁଁ ଏଥିପାଇଁ ଶୀଘ୍ର ଫେରିବାକୁ ଚାହୁଁଛି କାରଣ ସେଠାରେ ମୋର ଦୀପାବଳି  ପର୍ବରେ ଯୋଗଦାନ କରିବାର କାର୍ଯ୍ୟକ୍ରମ ରହିଛି। ମୋର କହିବାର ତାତ୍ପର୍ଯ୍ୟ ହେଲା ଯେ, ଆଲୋକର ପର୍ବ ଦୀପାବଳି  ବିଶ୍ଵବାସୀଙ୍କ ପାଇଁ ଅନ୍ଧକାରରୁ ଆଲୋକ ଦିଗକୁ ଗତି କରିବାର ଏକ ପ୍ରେରଣାର ଉତ୍ସ ହେବାକୁ ଯାଉଛି। ଦୀପାବଳି  ପର୍ବରେ ନୂଆ ଲୁଗାପଟା, ଉମ ଭୋଜନ ସହ ବାଣଫୁଟା ମଧ୍ୟ ବଡ଼ ଧୁମଧାମ୍ ରେ ହୋଇଥାଏ । ଏହା ପିଲାମାନଙ୍କ ପାଇଁ ଯୁବକମାନଙ୍କ ପାଇଁ ଖୁବ୍ ଆନନ୍ଦଦାୟୀ ହୋଇଥାଏ, କିନ୍ତୁ ବେଳେବେଳେ ପିଲାମାନେ ଦୁଃସାହାସ କରିବସନ୍ତି । ଅନେକ ବାଣକୁ ଏକାଠି କରି ଖୁବ୍ ଜୋର ଧ୍ଵନି ସୃଷ୍ଟି କରିବା ଚେଷ୍ଟାରେ ଗୋଟିଏ ବହୁତ ବଡ଼ ଦୁର୍ଘଟଣାକୁ ନିମନ୍ତ୍ରଣ କରିବସନ୍ତି। ବେଳେବେଳେ ଆଖପାଖରେ କ'ଣ ଜିନିଷ ଅଛି, ନିଆଁ ଲାଗିବ ନାହିଁ ତ, ଏସବୁ ବିଷୟ ପ୍ରତି ଧ୍ୟାନ ରହେନାହିଁ। ଦୀପାବଳି  ଦିନମାନଙ୍କରେ ଦୁର୍ଘଟଣାର ଖବର, ଅଗ୍ନିକାଣ୍ଡର ଖବର, ଅପମୃତ୍ୟୁର ଖବର ବଡ଼ ଚିନ୍ତାର କାରଣ ହୋଇଥାଏ । ଅନ୍ୟ ଏକ ଅସୁବିଧା ହେଲା ଏହି ସମୟରେ ଡାକ୍ତରମାନେ ମଧ୍ୟ ବହୁସଂଖ୍ୟାରେ ନିଜ ନିଜ ପରିବାର ସହ ଦୀପାବଳି  ପାଳନ କରିବା ପାଇଁ ଚାଲିଯାଇଥାନ୍ତି । ତେଣୁ ତାହା ପରିସ୍ଥିତିକୁ ଆହୁରି ସଙ୍କଟଜନକ କରିଦେଇଥାଏ । ବାପା ମା'ମାନଙ୍କୁ, ଅଭିଭାବକମାନଙ୍କୁ ମୁଁ ବିଶେଷ ଭାବେ ଅନୁରୋଧ କରୁଛି ଯେ ପିଲାମାନେ ବାଣ ଫୁଟାଇବା ସମୟରେ ବଡ଼ମାନେ ସେମାନଙ୍କ ପାଖରେ ଠିଆ ହୁଅନ୍ତୁ । ସେମାନେ ଯେପରି କୌଣସି ଭୁଲ୍ ନ କରି ବସନ୍ତି ସେଥିପ୍ରତି ଦୃଷ୍ଟି ଦିଅନ୍ତୁ ଏବଂ ଦୁର୍ଘଟଣାରୁ ରକ୍ଷା ପାଆନ୍ତୁ । ଦୀପାବଳି ର ପର୍ବ ଆମ ଦେଶରେ ଅନେକ ଦିନ ଧରି ପାଳନ କରାଯାଏ । ଏହା କେବଳ ଗୋଟିଏ ଦିନର ହୋଇନଥାଏ । ଗୋବର୍ଦ୍ଧନ ପୂଜା କୁହନ୍ତୁ, ଭ୍ରାତୃ ଦ୍ଵିତୀୟା କୁହନ୍ତୁ, ଲାଲପମୀ କୁହନ୍ତୁ ଏହା କାର୍ତ୍ତିକ ପୂର୍ଣ୍ଣିମା ପର୍ଯ୍ୟନ୍ତ ପାଳିତ ହେଉଥିବା କୁହାଯାଇପାରେ। ଦୀପାବଳି ର ପର୍ବ ପାଳନ କରିବା ସେଙ୍ଗ ସେଙ୍ଗ ଆମେ ଛଠ୍ ପୂଜାର ପ୍ରସ୍ତୁତି ମଧ୍ୟ କରିଥାଉ। ଛଠ୍ ପୂଜା ଭାରତର ପୂର୍ବକାଳର ଏକ ବହୁତ ବଡ଼ ପର୍ବ। ଏକ ପ୍ରକାରର ମହାପର୍ବ। ଚାରିଦିନ ଧରି ପାଳନ କରାଯାଇଥାଏ। ଏହାର ବିଶେଷତ ହେଲା ଏହା ସମାଜକୁ ଏକ ବଡ଼ ବାର୍ତ୍ତା ଦେଇଥାଏ। ସୂର୍ଯ୍ୟ ଭଗବାନ ଆମକୁ ଯାହା ଦିଅନ୍ତି, ସେଥିରୁ ଆମକୁ ସବୁକିଛି ମିଳିଥାଏ। ସୂର୍ଯ୍ୟ ଭଗବାନଙ୍କଠାରୁ ପ୍ରତ୍ୟକ୍ଷ ଏବଂ ପରୋକ୍ଷ ଭାବରେ ଯାହା କିଛି ମିଳେ ତାହାର ହିସାବ ନିକାଶ କରିବା ଆମପାଇଁ କଷ୍ଟକର। ବହୁତ କିଛି ମିଳିଥାଏ। ଛଠ୍ ପୂଜା ସୂର୍ଯ୍ୟଙ୍କ ଉପାସନାର ପର୍ବ। ଲୋକେ କେବଳ ଉଦୟ ହେଉଥିବା ସୂର୍ଯ୍ୟଙ୍କୁ ହିଁ ପୂଜା କରିଥାନ୍ତି – ଏଭଳି ଲୋକ ଉକ୍ତି ରହିଛି । ଛଠ୍ ପୂଜା ସୂର୍ଯ୍ୟଙ୍କ ଉପାସନାର ପର୍ବ । ଲୋକେ କେବଳ ଉଦୟ ହେଉଥିବା ସୂର୍ଯ୍ୟଙ୍କୁ ହିଁ ପୂଜା କରିଥାନ୍ତି – ଏଭଳି ଲୋକ ଉକ୍ତି ରହିଛି । କିନ୍ତୁ ଛଠ୍ ପୂଜା ଏଭଳି ଏକ ଉତ୍ସବ ଯେଉଁଥିରେ ଅସ୍ତଗାମୀ ସୂର୍ଯ୍ୟଙ୍କର ମଧ୍ୟ ପୂଜା ହୋଇଥାଏ। ଏଥିରେ ଗୋଟିଏ ବହୁତ ବଡ଼ ସାମାଜିକ ବାର୍ତ୍ତା ରହିଛି। ଦୀପାବଳି  ହେଉ ବା ଛଠ୍ ପୂଜା ହେଉ ବର୍ତ୍ତମାନର ସମୟ ହେଉଛି ଆପଣମାନଙ୍କୁ ଶୁଭେଚ୍ଛା ଦେବାର ସମୟ। କିନ୍ତୁ ତାହା ସେଙ୍ଗ ସେଙ୍ଗ ମୋ ପାଇଁ ଏହା ବିଶେଷକରି ଦେଶବାସୀଙ୍କୁ ଧନ୍ୟବାଦ ଜ୍ଞାପନ କରିବାର ସମୟ, ତାଙ୍କ ପ୍ରତି କୃତଜ୍ଞତା ପ୍ରକାଶ କରିବାର ସମୟ। ବିଗତ କିଛିମାସ ଧରି ଯେଉଁ ଘଟଣାମାନ ଘଟିଚାଲିଛି - ଆମର ସୁଖଶାନ୍ତି ପାଇଁ ସେନାର ଯବାନମାନେ ନିଜର ସବୁକିଛି ତ୍ୟାଗ କରୁଛନ୍ତି। ସେନାର ଯବାନମାନଙ୍କର, ସୁରକ୍ଷା ବଳର ଯବାନମାନଙ୍କର ଏହି ତ୍ୟାଗ, ତପସ୍ୟା, ପରିଶ୍ରମ ମୋ ମନ ଉପରେ ଗଭୀର ରେଖାପାତ କରିଛି। ଏଥିରୁ ହିଁ ମନରେ ଗୋଟିଏ କଥା ଉଠିଲା ଯେ, ଏଥର ଦୀପାବଳି  ଏହି ସୁରକ୍ଷାକର୍ମୀମାନଙ୍କ ଉଦ୍ଧେଶ୍ୟରେ ସମର୍ପିତ ହେଉ। ମୁଁ ଦେଶବାସୀଙ୍କୁ “Sandesh2Soldiers” ନାମକ ଅଭିଯାନ ପାଇଁ ନିମନ୍ତ୍ରିତ କରିଛି । ଆଜି ମୁଁ ନତମସ୍ତକ ହୋଇ ଏକଥା କହିବାକୁ ଚାହୁଁଛି ଯେ ଭାରତରେ ଏଭଳି କୌଣସି ବ୍ୟକ୍ତି ନଥିବେ ଯାହାଙ୍କ ହୃଦୟରେ ଦେଶର ଯବାନମାନଙ୍କ ପ୍ରତି ଅପ୍ରତିମ ସ୍ନେହ ଏବଂ ସେନା ପାଇଁ ଗୌରବ ନ ଥିବ। ଯେଉଁଭଳି ଭାବରେ ଏହା ପ୍ରକାଶ ପାଇଛି ତାହା ପ୍ରତ୍ୟେକ ଦେଶବାସୀଙ୍କୁ ସଶକ୍ତ କରିବ। ଆପଣ ଗୋଟିଏ ବାର୍ତ୍ତା ସୁରକ୍ଷା ବାହିନୀର ଯବାନମାନଙ୍କ ସାହାସ କେତେ ବୃଦ୍ଧି କରୁଛି ତାହା ଆମେ କଳ୍ପନା କରିପାରିବା ନାହିଁ। ସ୍କୁଲ ହେଉ, କଲେଜ ହେଉ, ଛାତ୍ର ହେଉ, ଗାଁ ହେଉ, ଗରିବ ହେଉ, ବ୍ୟବସାୟୀ ହେଉ, ଦୋକାନୀ ହେଉ, ରାଜନେତା ହେଉ, କ୍ରଡ଼ାବିତ୍ ହେଉ ସିନେ ଜଗତ ହେଉ – ଏଭଳି କେହିନଥିବେ ଯିଏ ଦେଶର ଯବାନମାନଙ୍କ ପାଇଁ ଦୀପ ନ ଜାଳିଛନ୍ତି, ଦେଶର ଯବାନମାନଙ୍କୁ ବାର୍ତ୍ତା ମାନ ପଠାଇଛନ୍ତି । ଗଣମାଧ୍ୟମ ମଧ୍ୟ ଏହି ଦୀପ ଉତ୍ସବକୁ ସେନାବାହିନୀ ପ୍ରତି କୃତଜ୍ଞତା ପ୍ରକାଶ କରିବାର ଗୋଟିଏ ଅବସରରେ ପରିବର୍ତ୍ତିତ କରିଦେଲା ଏବଂ କାହିଁକି ଯେ ନ କରିବ? ସୀମା ସୁରକ୍ଷା ବଳ  ହେଉ, CRPF ହେଉ, ସ୍ଥଳସେନା ହେଉ, ବାୟୁସେନା ହେଉ ତଟରକ୍ଷୀ ବାହିନୀ ହେଉ ଅସଂଖ୍ୟ ନାଁ ରହିଛି ମୁଁ ସମସ୍ତଙ୍କ ନାଁ ଏଠାରେ କହିପାରୁ ନାହିଁ। ଆମର ଏହି ଯବାନମାନେ କେତେ କଷ୍ଟ ସହୁଛନ୍ତି ! ଆମେ ଯେତେବେଳେ ଦୀପାବଳି  ପାଳନ କରୁଛୁ, ସେତେବେଳେ କେହି ମରୁଭୂମିରେ ଠିଆ ହୋଇଛି, କେହି ହିମାଳୟର ଶିଖର ଦେଶରେ, କେହି ଉଦ୍ୟୋଗର ସୁରକ୍ଷାରେ ଲାଗିଛି ତ କେହି ବିମାନବନ୍ଦରର ସୁରକ୍ଷା କରୁଛି। କେତେ ପ୍ରକାର ଦାୟିତ୍ଵ ନିର୍ବାହ କରୁଛନ୍ତି ସେମାନେ। ଆମେ ଯେତେବେଳେ ଉତ୍ସବ ପାଳନର ଉଚ୍ଛ୍ଵାସରେ ଥାଉ ସେତେବେଳେ ସେମାନଙ୍କୁ ମନେ ପକାଇଲେ ସେହି ସ୍ମରଣରେ ମଧ୍ୟ ଗୋଟିଏ ନୂତନ ଶକ୍ତି ଭରିଯାଏ। ଗୋଟିଏ ବାର୍ତ୍ତାରେ ସାମର୍ଥ୍ୟ ବଢ଼ିଯାଏ। ତାହାହିଁ ଏ ଦେଶ କରି ଦେଖାଇଛି। ମୁଁ ପ୍ରକୃତରେ ଦେଶବାସୀଙ୍କ ପ୍ରତି କୃତଜ୍ଞତା ଜ୍ଞାପନ କରୁଛି। ଅନେକେ, ଯେଉଁମାନଙ୍କଠାରେ କଳା ରହିଛି ସେମାନେ ନିଜ କଳା ମାଧ୍ୟମରେ କରିଛନ୍ତି । କିଛି ଲୋକ ଚିତ୍ର ଆଙ୍କିଛନ୍ତି, ମୂରୁଜ ଆଙ୍କିଛନ୍ତି, କାର୍ଟୁନ ଆଙ୍କିଛନ୍ତି । ଯେଉଁମାନଙ୍କ ଉପରେ ସରସ୍ଵତୀଙ୍କ କୃପାଦୃଷ୍ଟି ରହିଛି ସେମାନେ କବିତା ଲେଖିଛନ୍ତି । ଅନେକେ ଭଲ ଭଲ ସ୍ଲୋଗାନ ଲେଖିଛନ୍ତି। ଏମିତି ଲାଗୁଛି ସତେ ଯେମିତି ମୋ Narendra Modi App କିମ୍ବା ମୋର My Govରେ ସତେ ଯେମିତି ଭାବନାର ସାଗର ଉଚ୍ଛୁଳି ପଡ଼ୁଛି – ଶବ୍ଦ ରୂପରେ, ତୂଳୀ ରୂପରେ, କଲମ ରୂପରେ, ରଙ୍ଗ ରୂପରେ - ଅଗଣିତ ଭାବନା । ମୁଁ କଳ୍ପନା କରିପାରୁଛି ଦେଶର ଯବାନମାନଙ୍କ ପାଇଁ ଏହା କେତେବଡ଼ ଗର୍ବର ମୁହୂର୍ତ୍ତ। "Sandesh2Soldiers" ଏହି Hashtag ରେ ଏତେଗୁଡ଼ିଏ ଜିନିଷ ଆସିଛି - ପ୍ରତୀକାତ୍ମକ ରୂପରେ ମୁଁ ଶ୍ରୀଯୁକ୍ତ ଅଶ୍ଵିନୀ କୁମାର ଚୌହାନ ପଠାଇଥିବା କବିତା ପାଠ କରୁଛି । ଅଶ୍ଵିନୀଜୀ ଲେଖିଛନ୍ତି:-  "ମୁଁ ପର୍ବ ପାଳୁଛି, ଖୁସି ହେଉଛି,ହସୁଛି ମୁଁ ପର୍ବ ପାଳୁଛି, ଖୁସି ହେଉଛି,ହସୁଛି ଯେହେତୁ ତୁମେ ଅଛ,ତୁମକୁ ଆଜି କହୁଛି ମୋ ସ୍ଵାଧୀନତା ପାଇଁ ତୁମେ ଖୁସିର ଉପହାରମୁଁ ଶାନ୍ତିରେ ଶୋଉଛି କାରଣ ସୀମାରେ ତୁମେ ତତ୍ପରଆକାଶ, ପର୍ବତ, ବଗିଚା - ଏ ଦେଶର କରେ ତୁମକୁ ପ୍ରଣାମଆକାଶ, ପର୍ବତ ବଗିଚା - ଏ ଦେଶର କରେ ତୁମକୁ ପ୍ରଣାମସେହିପରି ହେ, ସୈନିକ ତୁମେ ଘେନ ମୋ ଶତ ପ୍ରଣାମସେହିପରି ହେ, ସୈନିକ ତୁମେ ଘେନ ମୋ ଶତ ପ୍ରଣାମ” । ମୋର ପ୍ରିୟ ଦେଶବାସୀଗଣ, ଭଉଣୀ ଶିବାନୀ, ଯାହାଙ୍କର ପିତାଙ୍କ ଘରୁ ଅନେକ ସଦସ୍ୟ, ସେନାର ଯବାନ ଏବଂ ଶିଶୁର ଘରୁ ମଧ୍ୟ ଅନେକ ସଦସ୍ୟ ସେନାରେ ରହିଛନ୍ତି। ସେ ମୋତେ ଟେଲିଫୋନ ମାଧ୍ୟମରେ ଗୋଟିଏ ବାର୍ତ୍ତା ଦେଇଛନ୍ତି। ଆସନ୍ତୁ ଶୁଣିବା ଏହି ସୈନିକ ପରିବାର କ'ଣ କହୁଛି। “ନମସ୍କାର ପ୍ରଧାନମନ୍ତ୍ରୀ   ମହୋଦୟ ମୁଁ ଶିବାନୀ କହୁଛି। ଏହି ଦୀପାବଳି ରେ ଯେଉଁ "Sandesh2Soldiers” ଅଭିଯାନ ଆରମ୍ଭ କରାଯାଇଛି ଏହାଦ୍ଵାରା ଆମର ସୈନିକ ଭାଇମାନଙ୍କୁ ବହୁତ ପ୍ରୋତ୍ସାହନ ମିଳୁଛି। ମୁଁ ଜଣେ ସେନା ପରିବାରର ସଦସ୍ୟ, ମୋ ସ୍ଵାମୀ ମଧ୍ୟ ଜଣେ ସେନା ଅଧିକାରୀ, ମୋର ବାପା ଏବଂ ଶ୍ଵଶୁର ଉଭୟେ ସେନା ଅଧିକାରୀ ଥିଲେ, ଏଭଳି ଆମର ସଂପୂର୍ଣ୍ଣ ପରିବାରରେ ସେନା ଅଧିକାରୀ ଭର୍ତ୍ତି। ସୀମା ଉପରେ ଏଭଳି ଅନେକ ସେନା ଅଧିକାରୀ ଅଛନ୍ତି, ଯେଉଁମାନଙ୍କୁ ଏତେ ଭଲ ବାର୍ତ୍ତାମାନ ମିଳୁଛି ଏବଂ ସେନା ପରିବେଶରେ ସମସ୍ତଙ୍କୁ ବହୁତ ପ୍ରୋତ୍ସାହନ ମିଳୁଛି । ତାହାଛଡ଼ା ମୁଁ କହିବାକୁ ଚାହୁଁଛି ଯେ, ସେନା ଅଧିକାରୀ ଏବଂ ସୈନିକମାନଙ୍କ ସହିତ ତାଙ୍କ ପରିବାର ତାଙ୍କ ପତ୍ନୀମାନେ ମଧ୍ୟ ଅନେକ ବଳିଦାନ କରନ୍ତି । ଏକ ପ୍ରକାର ସଂପୂର୍ଣ୍ଣ ସେନା ବାହିନୀକୁ ଖୁବ୍ ଭଲ ବାର୍ତ୍ତାମାନ ମିଳୁଛି ଏବଂ ମୁଁ ଆପଣଙ୍କୁ ମଧ୍ୟ Happy Diwali କରିବାକୁ ଚାହୁଁଛି । ଧନ୍ୟବାଦ । ମୋର ପ୍ରିୟ ଦେଶବାସୀଗଣ ଏକଥା ସତ ଯେ, ସେନାର ଯବାନ କେବଳ ସୀମା ଉପରେ ନୁହେଁ ବରଂ ଜୀବନର ପ୍ରତ୍ୟେକ କ୍ଷେତ୍ରରେ ଉପସ୍ଥିତ ଥିବା ଦେଖିବାକୁ ମିଳେ। ପ୍ରାକୃତିକ ବିପତ୍ତି ହେଉ, ଆଇନଶୃଙ୍ଖଳା ପରିସ୍ଥିତି ହେଉ, ଶତୃମାନଙ୍କ ସହିତ ମୁକାବିଲା ହେଉ କେତେବେଳେ ଭୁଲ ବାଟରେ ଚାଲିଯାଇଥିବା ଯୁବକମାନଙ୍କୁ ଫେରାଇ ଆଣିବାର ସାହାସ ପ୍ରଦର୍ଶନ କରିବାର ହେଉ - ଆମର ଯବାନମାନେ ଜୀବନର ପ୍ରତ୍ୟେକ କ୍ଷେତ୍ରରେ ଦେଶଭକ୍ତିର ଭାବନା ସହିତ ପ୍ରେରିତ ହୋଇ କାମ କରୁଛନ୍ତି। ଗୋଟିଏ ଘଟଣା ମୋର ଦୃଷ୍ଟିକୁ ଅଣାଗଲା ଯାହା ମୁଁ ଅପାଣଙ୍କୁ ମଧ୍ୟ କରିବାକୁ ଚାହୁଁଛି। ମୁଁ ଏଥିପାଇଁ କହିବାକୁ ଚାହୁଁଛି ଯେ ସଫଳତାର ମୂଳରେ କିଭଳି – କଥା, ଗୋଟିଏ ବହୁତ ବଡ଼ ଶକ୍ତି ପାଲଟିଯାଏ। ଆପଣମାନେ ଶୁଣିଥିବେ ହିମାଚଳ ପ୍ରଦେଶ ଖୋଲାରେ ଶୌଚମୁକ୍ତ ହେଲା, Open Defecation Free ହେଲା। ଆଗରୁ ସିକିମ୍ ରାଜ୍ୟ ହୋଇଥିଲା ଏବେ ହିମାଚଳ ମଧ୍ୟ ହେଲା । ୧ ନଭେମ୍ବର ଦିନ କେରଳ ମଧ୍ୟ ହେବାକୁ ଯାଉଛି। କିନ୍ତୁ ଏହାକୁ ସଫଳତା କାହିଁକି କୁହାଯିବ? ଏହାର କାରଣ ମୁଁ କହୁଛି। ସୁରକ୍ଷାବାହିନୀରେ ଆମର ITBP ର ଜଣେ ଯବାନ ଶ୍ରୀଯୁକ୍ତ ବିକାଶ ଠାକୁର । ସେ ହିମାଚଳ ପ୍ରଦେଶର ସିର୍ମୌର ଜିଲ୍ଲାର ଗୋଟିଏ ଛୋଟ ଗାଁର ବାସିନ୍ଦା। ତାଙ୍କ ଗାଁର ନାଁ ହେଲା ବଧାନା । ଆମର ITBP ର ଏହି ଯବାନ ଜଣଙ୍କ ନିଜ ଡ୍ୟୁଟିରୁ ଛୁଟିନେଇ ଗାଁକୁ ଯାଇଥିଲେ। ସେତେବେଳେ ହୁଏତ ଗାଁରେ କୌଣସି ଗ୍ରାମସଭା ହେବାକୁ ଥିଲା। ଇଏ ସେଠାରେ ପହଞ୍ଚି ଗଲେ। ଗାଁର ସଭାରେ ଶୌଚାଳୟ ନିର୍ମାଣ ବିଷୟରେ ଆଲୋଚନା ଚାଲିଥିଲା। ଲକ୍ଷ୍ୟ କରାଗଲା ଯେ କିଛି ପରିବାର ଟଙ୍କା ଅଭାବରେ ଶୌଚାଳୟ ନିର୍ମାଣ କରିପାରୁ ନାହାଁନ୍ତି। ଦେଶଭକ୍ତିରେ ଭରା ITBP ର ଆମର ଏହି ଯବାନ ବିକାଶ ଠାକୁର ଅନୁଭବ କଲେ ଯେ ଏହି କଳଙ୍କକୁ ହଟାଯିବା ଉଚିତ୍, ହେଲେ ତାଙ୍କର ଦେଶଭକ୍ତିକୁ ଦେଖନ୍ତୁ କେବଳ ଶତ୍ରୁ ଉପରେ ଗୁଳି ଚଳାଇବା ପାଇଁ ସେ ଦେଶସେବା କରୁଛନ୍ତି ତାହାନୁହେଁ ସେ ତୁରନ୍ତ ନିଜ ଚେକବୁକ୍ ସାହାଯ୍ୟରେ ୫୭ ହଜାର ଟଙ୍କା ବାହାର କରି ସେହି ଗାଁର ପଞ୍ଚାୟତର ମୁଖିଆଙ୍କୁ ଦେଇଦେଲେ ଏବଂ କହିଲେ ଯେ ଯେଉଁ ୫୭ ଟି ପରିବାରରେ ଶୌଚାଳୟ ନିର୍ମାଣ ହୋଇପାରିନାହିଁ ସେହି ପରିବାରମାନଙ୍କୁ ମୋ ତରଫରୁ ୧ ହଜାର ଟଙ୍କା ଲେଖାଏଁ ଦେଇ ଦିଅନ୍ତୁ, ୫୭ଟି ଶୌଚାଳୟ ନିର୍ମାଣ କରିଦିଅନ୍ତୁ ଏବଂ ଆମ ବଧାନା ଗାଁକୁ Open Defecation Free କରିଦିଅନ୍ତୁ। ବିକାଶ ଠାକୁର କରି ଦେଖାଇଲେ। ୫୭ ପରିବାରଙ୍କୁ ନିଜ ପକେଟରୁ ହଜାରେ ଟଙ୍କା ଲେଖାଏଁ ଦେଇ ସ୍ଵଚ୍ଛତା ଅଭିଯାନକୁ ଶକ୍ତିଶାଳୀ କଲେ। ସେଥିପାଇଁ ତ ହିମାଚଳ ପ୍ରଦେଶ Open Defecation Free ହେବାପାଇଁ ସାହାସ କରିପାରିଲା। ସେହିପରି କେରଳରେ ମଧ୍ୟ। ମୁଁ ପ୍ରକୃତରେ ଯୁବକମାନଙ୍କ ପ୍ରତି କୃତଜ୍ଞତା ଜ୍ଞାପନ କରିବାକୁ ଚାହୁଁଛି। ମୋ ଦୃଷ୍ଟିକୁ ଆସିଲା। କେରଳର ସୁଦୂର ଜଙ୍ଗଲ ଭିତରେ ଯେଉଁଠିକି ଯବାପାଇଁ କୌଣସି ରାସ୍ତା ନାହିଁ, ଦିନଯାକ ଚାଲିଲା ପରେ ବହୁତ କଷ୍ଟରେ ସେହି ଗାଁକୁ ପହଞ୍ଚି ହେବ, ସେହିପରି ଏକ ଜନଜାତିର ପଞ୍ଚାୟତ ହେଉଛି – "ଇତ୍ମାଲାକୁଡି'। ସେହିଠାରେ ପହଞ୍ଚିବା ବହୁତ କଷ୍ଟକର। ଲୋକେ କେବେ ଯାନ୍ତି ନାହିଁ ସେଠାକାର ନିକଟବର୍ତ୍ତୀ ସହରୀ ଅଳରେ ଇଞ୍ଜିନିୟରିଂ ପଢ଼ୁଥିବା ଛାତ୍ରୀମାନଙ୍କ ମନକୁ ଏକଥା ଆସିଲା ଯେ ଏହି ଗାଁରେ ଶୌଚାଳୟ ନିର୍ମାଣ କରିବା । NCC ର କ୍ୟାଡେଟ, NSS ର ଲୋକ, Engineering ର ଛାତ୍ର ସମସ୍ତେ ମିଶି ସ୍ଥିର କଲେ ଯେ ଆମେ ଶୌଚାଳୟ ନିର୍ମାଣ କରିବା। ଶୌଚାଳୟ ନିର୍ମାଣ ପାଇଁ ଆବଶ୍ୟକ ସାମଗ୍ରୀ ଯେମିତିକି ଇଟା, ସିମେ ଆଦି ସବୁ ସାମଗ୍ରୀ ଏହି ଯୁବକମାନେ ନିଜ କାନ୍ଧରେ ବୋହି ଦିନଯାକ ଚାଲି ଚାଲି ସେହି ଜଙ୍ଗଲକୁ ଗଲେ, ନିଜ ପରିଶ୍ରମରେ ସେହି ଗାଁରେ ଶୌଚାଳୟ ମାନ ତିଆରି କଲେ ଏବଂ ଏହି ଯୁବକମାନେ ସୁଦୂର ଜଙ୍ଗଲରେ ଥିବା ଗୋଟିଏ ଛୋଟ ଗାଁକୁ Open Defecation Free କରିଦେଲେ। ଏଥିପାଇଁ ତ କେରଳ Open Defecation Free ହେବାକୁ ଯାଉଛି । ଗୁଜୁରାଟରେ ମଧ୍ୟ ସମସ୍ତ ପୌରପାଳିକା, ମହାପୌରପାଳିକା, ହୁଏତ ୧୫୦ରୁ ଅଧିକକୁ Open Defecation Free ଘୋଷିତ କରାଯାଇଛି। ୧୦ଟି ଜିଲ୍ଲାକୁ ମଧ୍ୟ Open Defecation Free କରାଯାଇଛି। ହରିୟାଣାରେ ଖୁସି ଖବର ମିଳିଛି। ଆଉ ପୁଣି ହରିୟାଣା ନଭେମ୍ବର ୧ ତାରିଖ ଦିନ ନିଜର ସୁବର୍ଣ୍ଣ ଜୟନ୍ତୀ ପାଳନ କରିବାକୁ ଯାଉଛି। ସେମାନେ ସ୍ଥିର କରିଛନ୍ତି ଯେ ଅଳ୍ପ କିଛି ମାସ ମଧ୍ୟରେ ସେମାନେ ସଂପୂର୍ଣ୍ଣ ରାଜ୍ୟକୁ Open Defecation Free କରିଦେବେ। ଏଯାବତ୍ ସେମାନେ ୭ ଟି ଜିଲ୍ଲାକୁ ସଂପୂର୍ଣ୍ଣ କରିସାରିଛନ୍ତି। ସମସ୍ତ ରାଜ୍ୟରେ ବହୁତ ଦ୍ରୁତ ଗତିରେ କାମ ଚାଲିଛି। ମୁଁ ଅଳ୍ପ କେତେକଙ୍କ କଥା କହିଲି। ମୁଁ ଏହିସବୁ ରାଜ୍ୟର ନାଗରିକମାନଙ୍କୁ ଏହି ମହାନ କାର୍ଯ୍ୟରେ ଜଡ଼ିତ ହୋଇଥିବା ଯୋଗୁଁ, ଦେଶରୁ ଆବର୍ଜନା ଭୂମି ଅନ୍ଧକାର ଦୂର କରିବାର କାର୍ଯ୍ୟରେ ଯୋଗଦାନ କରିଥିବାରୁ ଅନ୍ତରରୁ ଅନେକ ଅନେକ ଅଭିନନ୍ଦନ ଜଣାଉଛି। ମୋର ପ୍ରିୟଦେଶବାସୀଗଣ ସରକାରଙ୍କ ଯୋଜନା ତ ଅନେକ ଥାଏ। ପ୍ରଥମ ଯୋଜନା ପରେ ଅନୁରୂପ ଅନ୍ୟ ଏକ ଭଲ ଯୋଜନା ଆସିଲେ, ପ୍ରଥମ ଯୋଜନାକୁ ଛାଡ଼ିବାକୁ ହୁଏ। କିନ୍ତୁ ସାଧାରଣତଃ ଏହି କଥା ଉପରେ କେହି ଦୃଷ୍ଟି ଦିଅନ୍ତୁ ନାହିଁ। ନୂଆ ଯୋଜନା ତ ଚାଲେ ଆଉ ପୁରୁଣା ଯୋଜନା ମଧ୍ୟ ଚାଲିଥାଏ ଏବଂ ଆଗାମୀ ଯୋଜନା ପାଇଁ ବ୍ୟବସ୍ଥା ମଧ୍ୟ ଚାଲିଥାଏ। ଏମିତି ସବୁ ଚାଲିଥାଏ। ଆମ ଦେଶରେ ଯେଉଁ ଘରମାନଙ୍କରେ ଗ୍ୟାସ ଚୁଲ୍ଲା ରହିଛି, ଯେଉଁ ଘରେ ବିଜୁଳି ଶକ୍ତି ରହିଛି, ଏଭଳି ଘରମାନଙ୍କୁ କିରାସିନର ଆବଶ୍ୟକତା ନ ଥାଏ। କିନ୍ତୁ ସରକାରରେ କିଏ ପଚାରେ? କିରୋସିନ ବି ପାଉଛି, ଗ୍ୟାସ୍ ବି ଯାଉଛି, ବିଜୁଳି ଶକ୍ତି ମଧ୍ୟ ଯାଉଛି ଆଉ ଏହାଯୋଗୁଁ ମଧ୍ୟସ୍ଥମାନଙ୍କୁ ଦୁର୍ନୀତି ପାଇଁ ସୁଯୋଗ ମିଳିଯାଉଛି ମୁଁ ହରିୟାଣା ରାଜ୍ୟକୁ ଅଭିନନ୍ଦନ ଜଣାଇବାକୁ ଚାହୁଁଛି ଯେ, ସେମାନେ ଏକ ଅଭିଯାନ ଆରମ୍ଭ କରିଛନ୍ତି – ହରିୟାଣା ରାଜ୍ୟକୁ କିରୋସିନ ମୁକ୍ତ କରିବାର ଯେଉଁ ଯେଉଁ ପରିବାରରେ ଗ୍ୟାସ ଚୁଲ୍ଲା ଅଛି, ଯେଉଁ ଯେଉଁ ପରିବାରରେ ବିଜୁଳି ଶକ୍ତି ଅଛି, ଆଧାର ନମ୍ବର ସାହାଯ୍ୟରେ ଏହାକୁ ଠରକ୍ସସଲଚ୍ଚ କଲେ ଏବଂ ମୁଁ ଶୁଣିଛି ଯେ ଏଯାବତ୍ ୭/୮ ଟି ଜିଲ୍ଲାକୁ Open Defecation Free, କିରୋସିନମୁକ୍ତ କରିଦେଇଛନ୍ତି। ସେ ଯେଉଁ ପ୍ରକାର ଏହି କାମକୁ ହାତକୁ ନେଇଛନ୍ତି ମୋର ବିଶ୍ବାସ ଯେ ସାରା ରାଜ୍ୟ ଖୁବଶୀଘ୍ର କିରୋସିନ ମୁକ୍ତ ହୋଇଯିବ। କେତେ ବଡ଼ ପରିବର୍ତ୍ତନ ! ଚୋରି ବି କମ୍ ହେବ ପରିବେଶର ମଧ୍ୟ ଲାଭ ହେବ ଆମର ବୈଦେଶିକ ମୁଦ୍ରା ମଧ୍ୟ ସଞ୍ଚୟ ହେବ ଏବଂ ଲୋକଙ୍କ ସୁବିଧା ମଧ୍ୟ ବୃଦ୍ଧି ପାଇବ । ହଁ ଯଦି କଷ୍ଟ ହେବ ତାହାହେଲେ ସେହି ମଧ୍ୟସ୍ଥମାନଙ୍କୁ ହେବ, ଦୁର୍ନୀତିଗ୍ରସ୍ତ ମାନଙ୍କୁ ହେବ । ମୋର ପ୍ରିୟ ଦେଶବାସୀଗଣ ମହାତ୍ମାଗାନ୍ଧୀ ଚିରଦିନ ପାଇଁ ଆମର ପଥପ୍ରଦର୍ଶକ। ତାଙ୍କର ପ୍ରତ୍ୟେକ କଥା ଆଜି ମଧ୍ୟ ଦେଶ କେଉଁ ଦିଗକୁ ଗତି କରିବା ଉଚିତ୍ କିଭଳି ଗତି କରିବା ଉଚିତ୍ ଏଥିପାଇଁ ମାନଦଣ୍ଡ ସ୍ଥିର କରେ। ଗାନ୍ଧିଜୀ କହୁଥିଲେ ଆପଣ ଯେତେବେଳେ କୌଣସି ଯୋଜନା ପ୍ରସ୍ତୁତ କରୁଛନ୍ତି ସେତେବେଳେ ସର୍ବପ୍ରଥମେ ସେହି ଗରିବ ଏବଂ ଦୁର୍ବଳର ଚେହେରା ମନେପକାନ୍ତୁ ଏବଂ ପରେ ସ୍ଥିର କରନ୍ତୁ ଯେ ଆପଣ ଯାହା କରିବାକୁ ଯାଉଛନ୍ତି ସେଥିରେ ସେହି ଗରିବ ଲୋକଟି ଉପକୃତ ହେବ କି ନାହିଁ। ତୋର କୌଣସି କ୍ଷତି ହେବନି ତ? ଏହି ମାନଦଣ୍ଡକୁ ଆଧାର କରି ଆପଣ ନିଷ୍ପତ୍ତି ଗ୍ରହଣ କରନ୍ତୁ। ଦେଶର ଗରିବମାନଙ୍କ ମଧ୍ୟରେ ଯେଉଁ ଆଶା ସୃଷ୍ଟି ହୋଇଛି ତାହାକୁ ପୂରଣ କରିବା ଏବେ ସମୟର ଆବଶ୍ୟକତା। କଠିନ ପରିସ୍ଥିତିରୁ ମୁକ୍ତି ମକ୍ଟଳର ସେଥିପାଇଁ ଆମକୁ ଗୋଟିଏ ପରେ ଗୋଟିଏ ପଦକ୍ଷେପ ନେବାକୁ ପଡ଼ିବ। ଆମର ପୁରୁଣା ଚିନ୍ତାଧାରା ଯାହାକିଛି ହେଉଥାଉନା କାହିଁକି କିନ୍ତୁ ସମାଜକୁ ପୁଅ ଝିଅର ଭେଦଭାବରୁ ମୁକ୍ତ କରିବାକୁ ହିଁ ହେବ। ଏବେ ବିଦ୍ୟାଳୟମାନଙ୍କରେ ଝିଅମାନଙ୍କ ପାଇଁ ମଧ୍ୟ ଶୌଚାଳୟ ରହିଛି ଏବଂ ପୁଅମାନଙ୍କ ପାଇଁ ମଧ୍ୟ ଶୌଚାଳୟ ରହିଛି। ଆମର ଝିଅମାନଙ୍କ ପାଇଁ ଭେଦଭାବ ମୁକ୍ତ ଭାରତର ଅନୁଭୂତିର ଏହା ସମୟ । ସରକାରଙ୍କ ତରଫରୁ ଟିକାଦାନ କାର୍ଯ୍ୟକ୍ରମ ହୋଇଥାଏ କିନ୍ତୁ ଏହା ସତ୍ତ୍ୱେ ଲକ୍ଷ ଲକ୍ଷ ଶିଶୁ ଟିକାଦାନରୁ ବଞ୍ଚିତ ହୋଇଥାନ୍ତି, ରୋଗରେ ପଡ଼ିଥାନ୍ତି। ମିଶନ୍ ଇନ୍ଦ୍ରଧନୁଷ ଟିକାଦାନର ଏଭଳି ଏକ ଅଭଯାନ ଯାହା ବଞ୍ଚିତ ହୋଇଥିବା ଶିଶୁମାନଙ୍କୁ ମଧ୍ୟ ଟିକା ଦେବାରେ ଲାଗିଛି, ଯାହା ଶିଶୁମାନଙ୍କୁ ଗୁରୁତର ରୋଗରୁ ମୁକ୍ତି ପାଇଁ ଶକ୍ତି ପ୍ରଦାନ କରୁଛି। ଏକବିଂଶ ଶତାବ୍ଦୀରେ ଗାଁରେ ଅନ୍ଧକାର, ଆଉ ଏବେ ଏଭଳି ଚଳିବ ନାହିଁ। ତେଣୁ ଗାଁ ଗୁଡ଼ିକୁ ଅନ୍ଧକାରରୁ ମୁକ୍ତ କରିବା ପାଇଁ ଗାଁମାନଙ୍କରେ ବିଜୁଳି ଶକ୍ତି ପହଞ୍ଚାଇବା ପାଇଁ ଗୋଟିଏ ବଡ଼ ଅଭିଯାନ, ସଫଳତାର ସହିତ ଆଗକୁ ବଢ଼ିଚାଲିଛି। ସ୍ଵାଧୀନତାର ଏତେବର୍ଷ ପରେ ଗରିବ ମା'ଟିଏ କାଠଚୁଲ୍ଲୀରେ ରୋଷେଇ କରି ଦିନକୁ ୪୦୦ ସିଗାରେଟର ସମପରିମାଣର ଧୂଆଁ ନିଜ ଶରୀର ମଧ୍ୟକୁ ପ୍ରବେଶ କରାଏ । ତେବେ ତା'ର ଶ୍ଵାସ୍ଥ୍ୟ ଅବସ୍ଥା କ'ଣ ହେବ? ୫ କୋଟି ପରିବାରକୁ ଏଭଳି ଧୂଆଁରୁ ମୁକ୍ତ ଜୀବନ ଦେବାପାଇଁ ପ୍ରଚେଷ୍ଟା ଚାଳିଛି। ଆମେ ସଫଳତାର ସହିତ ଏହି ଦିଗରେ ଅଗ୍ରସର ହେଉଛୁ। କ୍ଷୀରବାଲା, ସେଲୁନ୍ ବାଲା ଛୋଟ ବ୍ୟବସାୟୀ, ଛୋଟ ଦୋକାନୀ, ପରିବା ବିକାଳି ଆଦି ମହାଜନଙ୍କ ସୁଧ ଚକ୍କରରେ ଫସିରହୁଥିଲେ। ମୁଦ୍ରା ଯୋଜନା, Stand-Up ଯୋଜନା, ଜନ ଧନ ଯୋଜନା ଏହା ଏଭଳି ସୁଧ ନେଉଥିବା ଲୋକଙ୍କଠାରୁ ସେମାନଙ୍କୁ ମୁକ୍ତି ଦେବାର ଏକ ସଫଳ ଅଭିଯାନ। ଆଧାର ମାଧ୍ୟମରେ ବ୍ୟାଙ୍କରେ ସିଧା ଟଙ୍କା ଜମାହେଉ, ଯୋଗ୍ୟ ଲାଭାର୍ଥୀକୁ ସିଧା ଟଙ୍କା ମିଳୁ। ଏହା ସାଧାରଣ ଲୋକଙ୍କ ଜୀବନକୁ ମଧ୍ୟସ୍ଥମାନଙ୍କ କବଳରୁ ମୁକ୍ତ କରିବାର ସମୟ। ଏଭଳି ଏକ ଅଭିଯାନ ଚଲାଇବାକୁ ହେବ ଯେଉଁଥିରେ କେବଳ ତ୍ରୁଟି ଦୂର କରିବା ଏବଂ ପରିବର୍ତ୍ତନ ଥିବ ବରଂ ସମସ୍ୟରୁ ମୁକ୍ତ ହେବାର ମାର୍ଗ ସ୍ଥିର ହୋଇପାରୁଥିବ ଏବଂ ତାହାହିଁ ଚାଲିଛି। ମୋର ପ୍ରିୟ ଦେଶବାସୀଗଣ ଆସନ୍ତାକାଲି ଅକ୍ଟୋବର ୩୧ ତାରିଖ, ଏହି ଦେଶର ମହାପୁରୁଷ, ଭାରତର ଏକତାକୁ ଯିଏ ନିଜ ଜୀବନର ମନ୍ତ୍ର କରିଥିଲେ, ଜୀବନରେ ଆପଣେଇଥିଲେ, ସେହି ସର୍ଦ୍ଦାର ବଲ୍ଲଭଭାଇ ପଟେଲଙ୍କ ଜନ୍ମଦିନ । ୩୧ ଅକ୍ଝୋବର, ଏକପକ୍ଷରେ ସର୍ଦ୍ଦାର  ସାହେବଙ୍କ ଜନ୍ମଦିନ ହୋଇଥିବାବେଳେ ଅନ୍ୟପକ୍ଷରେ ଶ୍ରୀମତି ଗାନ୍ଧୀଙ୍କ ପୁଣ୍ୟତିଥି ଅଟେ। ମହାପୁରୁଷଙ୍କ ପୁଣ୍ୟ ସ୍ମରଣ ଆମେ କରିଥାଉ, କରିବା ମଧ୍ୟ ଉଚିତ୍ କିନ୍ତୁ ପଞ୍ଜାବର ଜଣେ ଭଦ୍ରବ୍ୟକ୍ତି ଫୋନରେ ପ୍ରକାଶ କରିଥିବା ତାଙ୍କର ଯନ୍ତ୍ରଣା ମୋର ମନକୁ ଛୁଇଁଲା : - "ପ୍ରଧାନମନ୍ତ୍ରୀ   ମହୋଦୟ ନମସ୍କାର। ସାର୍ ମୁଁ ପଞ୍ଜାବରୁ ଜସଦୀପ କହୁଛି। ସାର୍ ଯେମିତି ଆପଣ ଜାଣିଛନ୍ତି ଯେ ୩୧ ତାରିଖ ସର୍ଦ୍ଦାର  ପଟେଲଙ୍କ ଜନ୍ମଦିନ। ସର୍ଦ୍ଦାର  ପଟେଲ ଏଭଳି ବ୍ୟକ୍ତିତ୍ଵ ଯିଏ ନିଜର ସଂପୂର୍ଣ୍ଣ ଜୀବନ ଦେଶକୁ ଯୋଡ଼ିବାରେ ବିତାଇ ଦେଇଥିଲେ ଏବଂ ସେଥିରେ ମୋ ମତରେ ସେ ସଫଳ ମଧ୍ୟ ହେଲେ, ସେ ସମସ୍ତଙ୍କୁ ଏକତ୍ରିତ କଲେ, ଦେଶର ଏକତ୍ରୀକରଣ କଲେ ଏବଂ we call it irony or we call it ଦେଶର ଏକ ଦୁର୍ଭାଗ୍ୟ କହିପାରିବା ଯେ ଠିକ୍ ସେହିଦିନ ଇନ୍ଦିରା ଗାନ୍ଧୀଙ୍କର ହତ୍ୟା ମଧ୍ୟ ହେଲା ଏବଂ ଯେମିତିକି ଆମେ ସମସ୍ତେ ଜାଣିଛୁ ତାଙ୍କ ହତ୍ୟାପରେ ଦେଶରେ କିଭଳି ଘଟଣାମାନ ଘଟିଲା। ସାର୍ ମୁଁ ଏହା କହିବାକୁ ଚାହୁଁଥିଲି ଯେ ଏଭଳି ଦୁର୍ଭାଗ୍ୟପୂର୍ଣ୍ଣ ଘଟଣାଗୁଡ଼ିକୁ ଆମେ କିଭଳି ରୋକିପାରିବା? ମୋର ପ୍ରିୟ ଦେଶବାସୀଗଣ ଏହି ପୀଡ଼ା ଗୋଟିଏ ବ୍ୟକ୍ତିର ନୁହେଁ। ଜଣେ ସର୍ଦ୍ଦାର , ସର୍ଦ୍ଦାର  ବଲ୍ଲଭଭାଇ ପଟେଲ – ଇତିହାସ ଏହାର ସାକ୍ଷୀ ଯେ ଚାଣକ୍ୟଙ୍କ ପରେ ଦେଶକୁ ଏକ କରିବାର ମହାନ ପ୍ରଚେଷ୍ଟା ଯଦି କେହି କରିଥାନ୍ତି ତେବେ ସେ ହେଉଛନ୍ତି ସର୍ଦ୍ଦାର  ବଲ୍ଳଭଭାଇ ପଟେଲ। ସ୍ଵାଧୀନ ଭାରତକୁ ଗୋଟିଏ ପତାକା ତଳେ ଆଣିବାର ସଫଳ ପ୍ରୟାସ, ଏତେ ବଡ଼ କାର୍ଯ୍ୟ ଯେଉଁ ମହାପୁରୁଷ କଲେ ସେହି ମହାପୁରୁଷଙ୍କୁ ଶତ ଶତ ପ୍ରଣାମ। କିନ୍ତୁ ଏହା ମଧ୍ୟ ଯନ୍ତ୍ରଣାଦାୟକ ଯେ, ସର୍ଦ୍ଦାର  ସାହେବ ଏକତା ପାଇଁ ନିଜ ଜୀବନକୁ ସମର୍ପିତ କଲେ, ଏକତା ପାଇଁ ସଂଗ୍ରାମ କଲେ, ଏକତାକୁ ଅଗ୍ରାଧିକାର ଦେବେ । ଫଳରେ ଅନେକଙ୍କ ରୋଷର ଶିକାର ହେଲେ କିନ୍ତୁ ଏକତାର ମାର୍ଗକୁ କେବେହେଲେ ତ୍ୟାଗ କଲେନାହିଁ, ହେଲେ, ସେହି ସର୍ଦ୍ଦାରଙ୍କ ଜୟନ୍ତୀ ଦିନ ହଜାର ହଜାର ସର୍ଦ୍ଦାରଙ୍କୁ, ହଜାର ହଜାର ସର୍ଦ୍ଦାରଙ୍କ ପରିବାରକୁ ଶ୍ରୀମତି ଗାନ୍ଧୀଙ୍କ ହତ୍ୟା ପରେ ମୃତ୍ୟୁମୁଖକୁ ଠେଲି ଦିଆଗଲା। ଏକଥା ପାଇଁ ନିଜ ଜୀବନକୁ ସମର୍ପିତ କରିଥିବା ସେହି ମହାପୁରୁଷଙ୍କ ଜୟନ୍ତୀ ଦିନ ହିଁ ସର୍ଦ୍ଦାର ମାନଙ୍କ ଉପରେ ଅତ୍ୟାଚାର ଇତିହାସର ଗୋଟିଏ ପୃଷ୍ଠା ଆମ ସମସ୍ତଙ୍କୁ ଯନ୍ତ୍ରଣା ଦେଉଛି। କିନ୍ତୁ ଏହିସବୁ ବାଧାବିଘ୍ନ ସତ୍ତ୍ୱେ ଏକତାର ମନ୍ତ୍ରକୁ ନେଇ ଆଗକୁ ବଢ଼ିବାକୁ ହେବ। ବିବିଧତା ମଧ୍ୟରେ ଏକତା ହିଁ ଦେଶର ଶକ୍ତି ଭାଷା ଅନେକ ହେଉ, ଜାତି ଅନେକ ହେଉ, ବେଶପୋଷାକ ଅନେକ ହେଉ, ଖାଦ୍ୟ ଅନେକ ପ୍ରକାରର ହେଉ କିନ୍ତୁ ଅନେକତା ମଧ୍ୟରେ ଏକତା, ଏହାହିଁ ଭାରତର ଶକ୍ତି, ଭାରତର ବିଶେଷତ୍ଵ । ପ୍ରତ୍ୟେକ ପିଢ଼ିର ଗୋଟିଏ ଦାୟିତ୍ଵ ରହିଛି, ପ୍ରତ୍ୟେକ ସରକାରଙ୍କ ଦାୟିତ୍ଵ ହେଉଛି ଯେ ଆୋମ ଦେଶର ପ୍ରତ୍ୟେକ କୋଣରେ ଏକତାର ସୁଯୋଗ ଖୋଜିବା ଏବଂ ଏକତାର ମନ୍ତ୍ରକୁ ଗୁରୁତ୍ଵ ଦେବା । ଭେଦଭାବ ସୃଷ୍ଟି କରୁଥିବା ଚିନ୍ତାଧାରା ଏବଂ ସେଭଳି କାର୍ଯ୍ୟକଳାପରୁ ମଧ୍ୟ ଆମେ ନିବୃତ୍ତ ରହିବା ଏବଂ ଦେଶକୁ ମଧ୍ୟ ଏସବୁରୁ ଦୂରରେ ରଖିବା । ସର୍ଦ୍ଦାର  ସାହେବ ଆମକୁ ଏକ ଭାରତ ଦେଇଛନ୍ତି। ଆମ ସମସ୍ତଙ୍କ ଦାୟିତ୍ଵ ଏହାକୁ ଶ୍ରେଷ୍ଠ ଭାରତ କରି ଗଢ଼ି ତୋଳିବା । ଏକତାର ମୂଳମନ୍ତ୍ର ହିଁ ଶ୍ରେଷ୍ଠ ଭାରତର ମଜଭୁତ୍ ମୂଳଦୁଆ ସୃଷ୍ଟି କରେ। ସର୍ଦ୍ଦାର  ସାହେବଙ୍କ ଜୀବନଯାତ୍ରାର ଆରମ୍ଭ, ଚାଷୀମାନଙ୍କ ସଂଗ୍ରାମରୁ ହିଁ ହୋଇଥିଲା। ସେ ଚଷାପୁଅ ଥିଲେ। ସ୍ଵାଧୀନତାର ସଂଗ୍ରାମକୁ ଚାଷୀମାନଙ୍କ ପର୍ଯ୍ୟନ୍ତ ପହଞ୍ଚାଇବାରେ ସର୍ଦ୍ଦାର  ସାହେବଙ୍କର ବଡ଼ ଗୁରୁତ୍ଵପୂର୍ଣ୍ଣ ଭୂମିକା ରହିଥିଲା। ସ୍ଵାଧୀନତା ଆନ୍ଦୋଳନକୁ ଗାଁରେ ଶକ୍ତିର ରୂପ ପ୍ରଦାନ କରିବା ସର୍ଦ୍ଦାର  ସାହବଙ୍କ ସଫଳ ପ୍ରଚେଷ୍ଟା ଥିଲା। ତାଙ୍କର ସଂଗଠନ ଶକ୍ତି ଏବଂ ଦକ୍ଷତାର ପରିଣାମ ଥିଲା। ସର୍ଦ୍ଦାର  ସାହେବ କେବଳ ସଂଘର୍ଷରେ ବ୍ୟକ୍ତି ଥିଲେ ତାହା ନୁହେଁ, ସେ ସୃଜନଶୀଳ ବ୍ୟକ୍ତି ମଧ୍ୟ ଥିଲେ। ଆଜି ବେଳେବେଳେ ଆମେ ସବୁ ଅମୂଲର ନାଁ ଶୁଣିଥାଉ। ଅମୂଲର ପ୍ରତ୍ୟେକ ଉତ୍ପାଦ ସହିତ ଆଜି ଭାରତର ଏବଂ ଭାରତର ବହାରର ଲୋକେ ମଧ୍ୟ ପରିଛିତ କିନ୍ତୁ ଖୁବ୍ କମଲୋକ ଏକଥା ଜାଣିଥିବେ ଯେ ଏହା ସର୍ଦ୍ଦାର  ସାହେବଙ୍କ ଦିବ୍ୟଦୃଷ୍ଟି ଥିଲା ଯିଏ ସମବାୟ ଦୁଗ୍ଧ ଉତ୍ପାଦକ ସଂଘ ବା ୟୂନିଅନ ର ପରିକଳ୍ପନା କରିଥିଲେ। ଖେଡ଼ା ଜିଲ୍ଲାକୁ ସେତେବେଳେ କେରା ଜିଲ୍ଲା କୁହାଯାଉଥିଲା। ୧୯୪୨ରେ ଏହି ଚିନ୍ତାଧାରାକୁ ସେ ଗୁରୁତ୍ଵ ଦେଲେ। ତାହାରି ସାକାର ରୂପ ଆଜିର 'ଅମୂଲ' ଚାଷୀମାନଙ୍କ ସୁଖ ସମୃଦ୍ଧିର ଚିନ୍ତା ସର୍ଦ୍ଦାର  ସାହେବ କିଭଳି କରିଥିଲେ ତାହାର ଏକ ଜୀବନ୍ତ ଉଦାହରଣ ରୂପରେ ଆମ ସମ୍ମୁଖରେ ରହିଛି। ମୁଁ ସର୍ଦ୍ଦାର  ସାହେବଙ୍କୁ ଆଦରର ସହିତ ଶ୍ରଦ୍ଧାଞ୍ଜଳି ଜ୍ଞାପନ କରୁଛି। ଏହି ଏକତା ଦିବସରେ ଅକ୍ଟୋବର ୩୧ ତାରିଖରେ ଆମେ ଯେଉଁଠାରେ ଥାଉନା କାହିଁକି ସର୍ଦ୍ଦାର  ସାହେବଙ୍କୁ ସ୍ମରଣ କରିବା ଏବଂ ଏକତା ପାଇଁ ସଂକଳ୍ପବଦ୍ଧ ହେବ। ମୋର ପ୍ରିୟ ଦେଶବାସୀଗଣ, ଦୀପାବଳି ର ଏହି ପାର୍ବଣର ଶୃଙ୍ଖଳାରେ କାର୍ତ୍ତିକ ପୂର୍ଣ୍ଣିମା ମଧ୍ୟ ଆଲୋକର ଏକ ପର୍ବ। ଗୁରୁ ନାନକ ଦେବ୍, ତାଙ୍କର ଶିକ୍ଷାଦୀକ୍ଷା ସମଗ୍ର ମାନବ ଜାତି ପାଇଁ କେବଳ ହିନ୍ଦୁମାନଙ୍କ ପାଇଁ ନୁହେଁ ସମଗ୍ର ମାନବ ଜାତି ପାଇଁ, ଆଜି ମଧ୍ୟ ଆଦର୍ଶ ହୋଇ ରହିଛି। ସେବା, ସତ୍ୟ ଏବଂ ସମସ୍ତଙ୍କର ମଙ୍ଗଳ ଏହାହିଁ ତ ଥିଲା ଗୁରୁନାନକ ଦେବଙ୍କ ବାର୍ତ୍ତା । ଶାନ୍ତି, ଏକତା ଏବଂ ସଦ୍ଭାବନା ଏହାହିଁ ଥିଲା ତାଙ୍କର ମୂଳମନ୍ତ୍ର। ଗୁରୁ ନାନକ ଦେବଙ୍କର ପ୍ରତ୍ୟେକ କଥାରେ ଥିଲା ସମାଜକୁ ଭେଦଭାବରୁ, ଅନ୍ଧବିଶ୍ଵାସରୁ, କୁସଂସ୍କାରରୁ ମୁକ୍ତ କରିବାର ଅଭିଯାନ। ଯେତେବେଳେ ଜାତିପ୍ରଥା, ଅସ୍ପୃଶ୍ୟତା, ଉଚ୍ଚନୀଚର ଭେଦଭାବ ଆମ ସମାଜରେ ଚରମସୀମାରେ ଥିଲା ସେତେବେଳେ, ଗୁରୁ ନାନକ ଦେବ ଭାଇ ଲାଲୋଙ୍କୁ ନିଜର ସହଯୋଗୀ ରୂପେ ବାଛିଥିଲେ। ଆସନ୍ତୁ ଆମେ ମଧ୍ୟ ଗୁରୁ ନାନକ ଆମକୁ ଦେଇଥିବା ଜ୍ଞାନାଲୋକ ଯାହା ଆମକୁ ଭେଦଭାବ ଛାଡ଼ିବା ପାଇଁ ପ୍ରେରଣା ଦେଉଛି। ଭେଦଭାବ ବିରୁଦ୍ଧରେ କିଛି କରିବା ପାଇଁ ଆଦେଶ ଦେଉଛି। ସମସ୍ତଙ୍କ ସହେଯାଗ ସମସ୍ତଙ୍କ ବିକାଶ ଏହି ମନ୍ତ୍ରକୁ ଧରି ଯଦି ଆଗକୁ ଯିବାର ଅଛି ତେବେ ଗୁରୁ ନାନକ ଦେବଙ୍କଠାରୁ ଭଲ ମାର୍ଗଦର୍ଶକ ଆମପାଇଁ ଆଉ କିଏ ହୋଇପାରେ? ଆଗାମୀ "ପ୍ରକାଶ ଉତ୍ସବ ଅବସରରେ ମୁଁ ଗୁରୁନାନକ ଦେବଙ୍କୁ ଅନ୍ତରର ସହିତ ପ୍ରଣାମ କରୁଛି। ମୋର ପ୍ରିୟ ଦେଶବାସୀଗଣ ପୁଣିଥରେ ଏହି ଦୀପାବଳି କୁ ଦେଶର ଯବାନମାନଙ୍କ ଉଦ୍ଦେଶ୍ୟରେ ଉତ୍ସର୍ଗ କରିବା। ଏହି ଦୀପାବଳି ରେ ଆପଣଙ୍କୁ ଅନେକ ଅନେକ ଶୁଭକାମନା। ଆପଣଙ୍କ ସ୍ଵପ୍ନ ଆପଣଙ୍କ ସଂକଳ୍ପ ସବୁ ପ୍ରକାର ସଫଳ ହେଉ। ଆପଣଙ୍କ ଜୀବନ ସୁଖଶାନ୍ତିରେ ପରିପୂର୍ଣ୍ଣ ହେଉ ଏଥିପାଇଁ ଆପଣ ସମସ୍ତଙ୍କୁ ଶୁଭକାମନା ଦେଉଛି, ବହୁତ ବହୁତ ଧନ୍ୟବାଦ।                                
                            
                        
                    
