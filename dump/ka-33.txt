
                        
                            
                                    ಮನ್ ಕಿ ಬಾತ್  
                                
                            
                                
                                    ನನ್ನೊಲವಿನ ದೇಶವಾಸಿಗಳೇ ನಮಸ್ಕಾರ.  ಮತ್ತೊಮ್ಮೆ ಮನದ ಮಾತು ಆಡುವ ಅವಕಾಶ ನನಗೆ ದೊರಕಿದೆ.  ನನ್ನ ಪಾಲಿಗಂತೂ ಮನದ ಮಾತು ಕೇವಲ ಔಪಚಾರಿಕ ವಿಧಿಯಲ್ಲ.  ನಾನು ಸ್ವತಃ ನಿಮ್ಮೊಡನೆ ಮಾತನಾಡಲು ಬಹಳವೇ ಉತ್ಸಾಹಿತನಾಗಿದ್ದೇನೆ ಮತ್ತು ಮನದ ಮಾತುಗಳ ಮೂಲಕ ಭಾರತದ ಮೂಲೆ ಮೂಲೆಗಳ ಸಾಮಾನ್ಯ ಜನರೊಡನೆ ನಾನು ಸಂಪರ್ಕ ಹೊಂದಲು ಸಾಧ್ಯವಾಗುತ್ತದೆ ಎಂಬುದು ನನಗೆ ಸಂತೋಷ.  ಇದೇ ಕಾರಣಕ್ಕೆ ನಾನು ಆಕಾಶವಾಣಿಗೂ ಆಭಾರಿಯಾಗಿರುವೆ.  ಅವರು ಈ ಮನದ ಮಾತನ್ನು ಸಂಜೆ 8 ಗಂಟೆಗೆ ಪ್ರಾದೇಶಿಕ ಭಾಷೆಗಳಲ್ಲಿ ಪ್ರಸಾರ ಮಾಡುವ ಯಶಸ್ವೀ ಪ್ರಯತ್ನ ಮಾಡಿದ್ದಾರೆ.  ಅಲ್ಲದೆ ಯಾರು ನನ್ನ ಮಾತನ್ನು ಕೇಳುತ್ತಾರೋ, ಅವರು ನಂತರ ಪತ್ರ ಮುಖೇನ, ಟೆಲಿಫೆÇೀನ್ ಮೂಲಕ, My gov. ವೆಬ್ ತಾಣದ ಮುಖಾಂತರ, ನರೇಂದ್ರ ಮೋದಿ App ಮೂಲಕ ತಮ್ಮ ಭಾವನೆಗಳನ್ನು ನನ್ನ ಹತ್ತಿರಕ್ಕೆ ತಲುಪಿಸುತ್ತಾರೆ.  ನಿಮ್ಮ ಬಹಳಷ್ಟು ಮಾತುಗಳು ನನಗೆ ಸರ್ಕಾರದ ಕೆಲಸದಲ್ಲಿ ನೆರವಾಗುತ್ತವೆ.  ಜನಹಿತ ದೃಷ್ಟಿಯಿಂದ ಸರ್ಕಾರ ಎಷ್ಟು ಕ್ರಿಯಾಶೀಲವಾಗಿರಬೇಕು, ಜನಹಿತದ ಕೆಲಸ ಅದೆಷ್ಟು ಆದ್ಯತೆ ಪಡೆಯಬೇಕು, ಈ ಸಂಗತಿಗಳಿಗಾಗಿನಿಮ್ಮೊಡನೆ ನನ್ನ ಈ ಸಂವಾದ, ಈ ನಂಟು ಬಹಳವೇ ಕೆಲಸಕ್ಕೆ ಬರುತ್ತದೆ.  ನೀವು ಇನ್ನೂ ಹೆಚ್ಚು ಸಕ್ರಿಯರಾಗಿ, ಜನರ ಪಾಲುದಾರಿಕೆಯಿಂದ ಜನತಂತ್ರವನ್ನು ಹೇಗೆ ನಡೆಸಬೇಕು ಎಂಬುದಕ್ಕೆ ಖಂಡಿತವಾಗಿಯೂ ಶಕ್ತಿ ನೀಡುವಿರಿ ಎಂದು ನಾನು ಆಶಿಸುವೆ.ಬಿಸಿಲು ಹೆಚ್ಚುತ್ತಲೇ ಹೋಗುತ್ತಿದೆ.  ಸ್ವಲ್ಪ ಕಡಿಮೆಯಾಗಬಹುದು ಎಂದು ಆಶಿಸಿದ್ದೆವು.  ಆದರೆ, ಅನುಭವಕ್ಕೆ ಬಂದಿರುವ ಸಂಗತಿಯೆಂದರೆ, ಬಿಸಿಲಿನ ಬೇಗೆ ಹೆಚ್ಚುತ್ತಲೇ ಹೋಗುತ್ತಿರುವುದು.  ಈ ನಡುವೆ ಪ್ರಾಯಶಃ ಮುಂಗಾರು ಒಂದುವಾರ ತಡವಾಗಿ ಬರುತ್ತದೆ ಎಂಬ ಸುದ್ದಿಯೂಬಂದುಬಿಟ್ಟಿದೆ; ಇದರಿಂದ ಚಿಂತೆ ಇನ್ನಷ್ಟು ಹೆಚ್ಚಾಗಿದೆ.  ಸರಿಸುಮಾರು ದೇಶದ ಬಹುಭಾಗ ಸುಡು ಬಿಸಿಲಿನ ಭೀಷಣ ತಾಪವನ್ನು ಅನುಭವಿಸುತ್ತಿದೆ.  ಉಷ್ಣತೆ ಮುಗಿಲು ಮುಟ್ಟಿದೆ.  ಪ್ರಾಣಿಗಳಿರಲಿ, ಪಕ್ಷಿಗಳಿರಲಿ, ಮನುಷ್ಯರಿರಲಿ, ಪ್ರತಿಯೊಬ್ಬರು ಬೇಗುದಿಗೀಡಾಗಿದ್ದಾರೆ.  ಪರಿಸರದ ಕಾರಣದಿಂದಾಗಿಯೇ ಈ ಸಮಸ್ಯೆಗಳು ಹೆಚ್ಚುತ್ತಲೇ ಹೋಗುತ್ತಿವೆ.  ಕಾಡು ಕಡಿಮೆಯಾಗಿಹೋಯಿತು, ಮರಗಳನ್ನು ಕಡಿಯುತ್ತಲೇ ಹೋದೆವು ಹಾಗೂ ಒಂದು ರೀತಿಯಲ್ಲಿ ಮನುಷ್ಯ ಸಮುದಾಯವೇ ಪ್ರಕೃತಿಯನ್ನು ನಾಶಪಡಿಸಿ ಸ್ವತಃ ವಿನಾಶದ ಹಾದಿಯನ್ನು ಪ್ರಶಸ್ತಗೊಳಿಸಿಕೊಂಡುಬಿಟ್ಟಿದೆ.  ಜೂನ್ 5 ವಿಶ್ವ ಪರಿಸರ ದಿನವಾಗಿದೆ.  ಇಡೀ ವಿಶ್ವದಲ್ಲಿ ಪರಿಸರಕ್ಕಾಗಿ ಚರ್ಚೆ ನಡೆಯಲಿದೆ.  ಕಾಳಜಿ ತೋರಲಾಗುತ್ತಿದೆ.  ಈ ಸಲ ವಿಶ್ವಸಂಸ್ಥೆ ವಿಶ್ವ ಪರಿಸರ ದಿನಕ್ಕೆ '' ಅಕ್ರಮ ವನ್ಯಪ್ರಾಣಿ ವ್ಯಾಪಾರಕ್ಕೆ ಶೂನ್ಯ ಸಹಿಷ್ಣುತೆ '' ಎಂಬ ವಿಷಯ ಮುಂದಿಟ್ಟಿದೆ.  ಇದರ ಚರ್ಚೆಯಂತೂ ನಡೆದೇ ನಡೆಯುತ್ತದೆ.  ಆದರೆ, ನಾವು ಗಿಡ-ಮರಗಳನ್ನು ಕುರಿತು ಕೂಡಾ ಚರ್ಚಿಸಬೇಕಾಗುತ್ತದೆ.  ನೀರನ್ನು ಕುರಿತು ಚರ್ಚಿಸುವುದು ಅಗತ್ಯ.  ನಮ್ಮ ಅರಣ್ಯ ಪ್ರದೇಶ ಹೇಗೆ ವಿಸ್ತರಿಸಬೇಕು ಎಂದು ಚರ್ಚಿಸಬೇಕು.  ಇತ್ತೀಚಿನ ದಿನಗಳಲ್ಲಿ ಉತ್ತರಾಖಂಡ, ಹಿಮಾಚಲ ಪ್ರದೇಶ, ಜಮ್ಮು - ಕಾಶ್ಮೀರ, ಹಿಮಾಲಯದ ತಪ್ಪಲಿನ ಕಾಡಿನಲ್ಲಿ ಬೆಂಕಿ ಆಕಸ್ಮಿಕ ಸಂಭವಿಸಿದ್ದನ್ನು ನೀವು ನೋಡಿರಬಹುದು.  ಒಣಗಿದ ಎಲೆಗಳು ಮತ್ತು ಎಲ್ಲೋ ಒಂದು ಕಡೆ ಉದಾಸೀನ ತೋರಿದ್ದು ಬೆಂಕಿಯ ಮೂಲ ಕಾರಣವಾಯಿತು.  ಅದೇ ಬೃಹದಾಕಾರದಲ್ಲಿ ಬೆಂಕಿಯ ಅವಘಡವಾಗಿ ಹರಡಿಕೊಂಡಿತು.  ಆದುದರಿಂದ ಕಾಡನ್ನು ಉಳಿಸುವುದು ಹಾಗೂ  ನೀರಿನ ಉಳಿತಾಯ ನಮ್ಮೆಲ್ಲರ ಬವಾಬ್ದಾರಿಯಾಗುತ್ತದೆ.  ಕೆಲವು ದಿನಗಳ ಹಿಂದೆ ಅಧಿಕ ಬರಗಾಲ ಪರಿಸ್ಥಿತಿ ಇರುವ ಹನ್ನೊಂದು ರಾಜ್ಯಗಳ ಮುಖ್ಯಮಂತ್ರಿಗಳೊಡನೆ ವಿಸ್ತಾರವಾಗಿ ಮಾತುಕತೆ ನಡೆಸುವ ಅವಕಾಶ ನನಗೆದೊರಕಿತು.  ಉತ್ತರ ಪ್ರದೇಶ, ರಾಜಸ್ತಾನ, ಗುಜರಾತ್, ಮಹಾರಾಷ್ಟ್ರ, ಮಧ್ಯಪ್ರದೇಶ, ಛತ್ತೀಸ್ ಗಡ, ಝಾರ್ಖಂಡ್, ಕರ್ನಾಟಕ, ಆಂಧ್ರ ಪ್ರದೇಶ, ತೆಲಂಗಾಣ, ಒಡಿಶಾ ರಾಜ್ಯಗಳ ಮುಖ್ಯಮಂತ್ರಿಗಳೊಡನೆ ಮಾತುಕತೆ ನಡೆಸಿದೆ.  ಹಾಗೆ ನೋಡಿದರೆ ಸರ್ಕಾರದಲ್ಲಿ ಸಂಪ್ರದಾಯಇರುವಂತೆ ನಾನು ಬರಪೀಡಿತ ರಾಜ್ಯಗಳ ಒಂದೇ ಸಭೆಯನ್ನು ಮಾಡಬಹುದಾಗಿತ್ತು.  ಆದರೆ, ಆ ರೀತಿ ನಾನು ಮಾಡಲಿಲ್ಲ.  ನಾನು ಪ್ರತಿ ರಾಜ್ಯದೊಡನೆ ಪ್ರತ್ಯೇಕ ಸಭೆ ನಡೆಸಿದೆ.  ಒಂದೊಂದು ರಾಜ್ಯದೊಡನೆಯೂ ಸರಿ ಸುಮಾರು 2ರಿಂದ ಎರಡೂವರೆ ಗಂಟೆ ಸಮಯ ಕಳೆದೆ.  ರಾಜ್ಯಗಳು ಹೇಳುವುದನ್ನು ಗಮನವಿಟ್ಟು ಕೇಳಿದೆ.  ಸಾಮಾನ್ಯವಾಗಿ ಸರ್ಕಾರದಲ್ಲಿ, ಭಾರತ ಸರ್ಕಾರದಿಂದ ಎಷ್ಟು ಹಣ ಹೋಯಿತು ಹಾಗೂ ಎಷ್ಟು ಖರ್ಚಾಯಿತು, ಇದಕ್ಕಿಂತ  ಹೆಚ್ಚು ಗಹನವಾದ ಮಾತುಕತೆ ನಡೆಯುವುದಿಲ್ಲ.  ರಾಜ್ಯಗಳು ಬಹಳವೇ ಪ್ರಯತ್ನ ನಡೆಸಿರುವುದು, ನೀರಿನ ವಿಷಯದಲ್ಲಿ, ಪರಿಸರದ ಸಂಬಂಧವಾಗಿ, ಬರ ಪರಿಸ್ಥಿತಿ ನಿಭಾಯಿಸಲು, ಪಶು - ಪ್ರಾಣಿಗಳಿಗಾಗಿ, ಬರಪೀಡಿತ ಜನರಿಗಾಗಿ, ಅನೇಕ ರಾಜ್ಯಗಳು ಉತ್ತಮ ಪ್ರಯತ್ನ ನಡೆಸಿರುವುದು ನಮ್ಮ ಭಾರತ ಸರ್ಕಾರದ ಅಧಿಕಾರಿಗಳಿಗೂ ಅಚ್ಚರಿಯನ್ನುಂಟು ಮಾಡಿತು.  ಒಂದು ರೀತಿಯಲ್ಲಿ ಇಡೀ ದೇಶದ ಎಲ್ಲಾ ಭಾಗಗಳಲ್ಲಿ , ಅಲ್ಲಿ ಯಾವುದೇ ರಾಜಕೀಯ ಪಕ್ಷದ ಸರ್ಕಾರವಿರಲಿ, ಈಸಮಸ್ಯೆಯನ್ನು ದೀರ್ಘಾವಧಿಯಾಗಿ ಬಗೆಹರಿಸಲು ಶಾಶ್ವತ ಪರಿಹಾರಗಳು ಯಾವುವು, ಉಪಾಯಗಳಾವುವು ಎಂಬುದರ ಬಗ್ಗೆಯೂ ಗಮನ ಹರಿಸಲಾಗಿತ್ತು.  ಒಂದು ರೀತಿಯಲ್ಲಿ ನನಗೆ ಇದೊಂದು ಕಲಿಕಾ ಅನುಭವವಾಗಿತ್ತು ಹಾಗೂ ಉತ್ತಮ ಪ್ರಯೋಗಗಳನ್ನು ಎಲ್ಲಾ ರಾಜ್ಯಗಳಲ್ಲೂ ಹೇಗೆ ಜಾರಿಗೊಳಿಸಬೇಕು ಮತ್ತು ಆ ಕುರಿತೂ ಸಹ ಕೆಲಸ ಆಗಬೇಕು.  ನಾನಂತೂ ನನ್ನ '' ನೀತಿ ಆಯೋಗಕ್ಕೂ '' ಸೂಚಿಸಿರುವೆ.  ಕೆಲವು ರಾಜ್ಯಗಳಂತೂ ವಿಶೇಷವಾಗಿ ಆಂಧ್ರ, ಗುಜರಾತ್ ತಂತ್ರಜ್ಞಾನವನ್ನು ಬಹಳಷ್ಟು ಉಪಯೋಗ ಮಾಡಿಕೊಂಡಿದೆ.  ನೀತಿ ಆಯೋಗದ ಮೂಲಕ ಈ ರಾಜ್ಯಗಳ ವಿಶೇಷ ಸಫಲ ಪ್ರಯತ್ನಗಳನ್ನು ನಾವು ಉಳಿದ ರಾಜ್ಯಗಳಿಗೂ ತಲುಪಿಸಬೇಕು ಎಂದು ನಾನುಬಯಸುವೆ.  ಇಂತಹ ಸಮಸ್ಯೆಗಳ ಪರಿಹಾರಕ್ಕೆ ಜನರ ಪಾಲ್ಗೊಳ್ಳವಿಕೆ ಒಂದು ಅತಿ ದೊಡ್ಡ ಯಶಸ್ಸಿನ ಸೋಪಾನವಾಗುತ್ತದೆ.  ಅದರಲ್ಲಿ ಪರಿಪೂರ್ಣ ಯೋಜನೆ ತಯಾರಾದರೆ, ಯೋಗ್ಯ ತಂತ್ರಜ್ಞಾನ ಬಳಕೆಯಾದರೆ, ಸಮಯ ಮಿತಿಯಲ್ಲಿ ಸೌಕರ್ಯಗಳನ್ನು ಪೂರ್ಣಗೊಳಿಸುವ ಪ್ರಯತ್ನ ಮಾಡಬಹುದಾಗಿದೆ.  ಆದ್ದರಿಂದ ಒಳ್ಳೆಯ ಪರಿಣಾಮ ದೊರಕಬಲ್ಲದು ಎಂಬುದು ನನ್ನ ವಿಶ್ವಾಸ.  ಬರ ನಿರ್ವಹಣೆಗಾಗಿ, ಜಲಸಂರಕ್ಷಣೆಗಾಗಿ, ಹನಿ ಹನಿ ನೀರನ್ನು ಸಂರಕ್ಷಿಸಲು ಇದು ಅಗತ್ಯ.  ಏಕೆಂದರೆ, ನೀರು ಭಗವಂತನ ಪ್ರಸಾದ ಎಂಬುದೇ ನನ್ನ ಸದಾಕಾಲದ ನಂಬಿಕೆ.  ನಾವು ದೇವಸ್ಥಾನಕ್ಕೆ ಹೋದಾಗ, ಪ್ರಸಾದ ಕೊಟ್ಟಾಗ ಅದರಲ್ಲಿ ಸ್ವಲ್ಪವಾದರೂ ನೆಲಕ್ಕೆ ಬಿದ್ದುಹೋದರೆ, ಮನಸ್ಸಿನಲ್ಲಿ ಹಳಹಳಿ ಉಂಟಾಗುತ್ತದೆ.  ಹಾಗೆಯೇ ನೀರು ಕೂಡಾ ಭಗವಂತನ ಪ್ರಸಾದ.  ಒಂದು ತೊಟ್ಟು ನೀರು ಹಾಳಾದರೂ ನಮಗೆ ಕಸಿವಿಸಿ ಆಗಬೇಕು.  ಆದುದರಿಂದಲೇ ಜಲ ಶೇಖರಣೆಗೆ ಅಷ್ಟೇ ಮಹತ್ವವಿದೆ.  ಜಲ ಸಂರಕ್ಷಣೆಗೆ ಅಷ್ಟೇ ಮಹತ್ವವಿದೆ.  ನೀರಿನ ಬಳಕೆಗೂ ಅಷ್ಟೇ ಮಹತ್ವ ಉಂಟು ಮತ್ತು ಇದರಿಂದಾಗಿಯೇ '' ತೊಟ್ಟು ನೀರು -ತುಂಬಿದ ಬೆಳೆ''  ಕಿರು ನೀರಾವರಿ, -  ಅತ್ಯಂತ ಕಡಿಮೆ ನೀರಿನಿಂದ ಬೆಳೆಯಬಹುದಾದ ಫಸಲು.  ಈಗ ನಮ್ಮ ಕಬ್ಬು ಬೆಳೆಯುವ ರೈತರೂ ಕೂಡಾ ಕೆಲವು ರಾಜ್ಯಗಳಲ್ಲಿ ಕಿರು ನೀರಾವರಿ ಉಪಯೋಗಿಸುತ್ತಿರುವುದು ನನಗಂತೂ ಸಂತಸದ ಸಂಗತಿ.  ಕೆಲವರು ತುಂತುರು ನೀರಾವರಿ ಬಳಸುತ್ತಿದ್ದಾರೆ.  ಇನ್ನೂ ಕೆಲವರು ಹನಿ ನೀರಾವರಿ ಬಳಸುತ್ತಿದ್ದಾರೆ.  ಇನ್ನು ಕೆಲವರು ಸ್ಪ್ರಿಂಕ್ಲರ್ ಉಪಯೋಗಿಸುತ್ತಿದ್ದಾರೆ.  ಕೆಲವು ರಾಜ್ಯಗಳಲ್ಲಿ ಭತ್ತ ಬೆಳೆಯುವವರು ಕೂಡಾ ಯಶಸ್ವಿಯಾಗಿ ಹನಿ ನೀರಾವರಿಯನ್ನು ಕೈಗೊಂಡಿರುವರು ಮತ್ತು ಅದೇ ಕಾರಣಕ್ಕೆ ಹುಟ್ಟುವಳಿಯೂ ಹೆಚ್ಚಾಗಿದೆ.  ನೀರಿನ ಉಳಿತಾಯವೂ ಆಗಿದೆ ಮತ್ತು ಕೂಲಿ ಖರ್ಚು ತಗ್ಗಿದೆ ಎಂಬ ಸಂಗತಿ ನಾನು ರಾಜ್ಯಗಳೊಡನೆ ಮಾತುಕತೆಗೆ ಕುಳಿತಾಗ ಗೊತ್ತಾಯಿತು.  ಈ ರಾಜ್ಯಗಳೊಡನೆ ನಾನು ಮಾತುಕತೆಗೆ ಕುಳಿತಾಗ ಕೆಲವು ರಾಜ್ಯಗಳು ಅತಿದೊಡ್ಡ ಗುರಿಯನ್ನೇ ಹೊಂದಿರುವುದು ನನಗೆ ಗೊತ್ತಾಯಿತು.  ವಿಶೇಷವಾಗಿ ಆಂಧ್ರ, ಮಹಾರಾಷ್ಟ್ರ ಮತ್ತು ಗುಜರಾತ್ - ಈ ಮೂರೂ ರಾಜ್ಯಗಳುತುಂತುರು ನೀರಾವರಿಯಲ್ಲಿ ಬಹಳ ದೊಡ್ಡ ಕೆಲಸ ಮಾಡಿವೆ ಹಾಗೂ ಪ್ರತಿ ವರ್ಷವೂ ಎರಡೆರಡು, ಮೂರು ಮೂರು ಲಕ್ಷ ಹೆಕ್ಟೇರ್ ಪ್ರದೇಶವನ್ನು ಕಿರು ನೀರಾವರಿ ವ್ಯಾಪ್ತಿಗೆ ತರುತ್ತಾ ಹೋಗುವುದು ಅವರ ಪ್ರಯತ್ನವಾಗಿದೆ.  ಈ ಕಾರ್ಯಕ್ರಮವನ್ನು ಎಲ್ಲಾ ರಾಜ್ಯಗಳೂ ಕೈಗೊಂಡರೆ ಇದರಿಂದ ಕೃಷಿಗೂ ಉಪಯೋಗವಾಗುತ್ತದೆ.  ನೀರಿನ ಉಳಿತಾಯವೂ ಆಗುತ್ತದೆ.  ನಮ್ಮ ತೆಲಂಗಾಣದ ಸೋದರರು '' ಮಿಶನ್ ಭಾಗೀರಥಿ '' ಮೂಲಕ ಗೋದಾವರಿ ಮತ್ತು ಕೃಷ್ಣಾ ನದಿಗಳ ನೀರನ್ನು ಬಹಳವೇ ಉತ್ತಮ ರೀತಿಯಲ್ಲಿ ಬಳಸಿಕೊಳ್ಳುವ ಪ್ರಯತ್ನ ಮಾಡಿದ್ದಾರೆ.  ಆಂಧ್ರ ಪ್ರದೇಶ '' ನೀರು ಪ್ರಗತಿ ಮಿಶನ್ '' ಕೈಗೊಂಡು ಅದರಲ್ಲೂ ತಂತ್ರಜ್ಞಾನ ಉಪಯೋಗ, ಅಂತರ್ಜಲ ಮರುಪೂರಣಪ್ರಯತ್ನ.  ಮಹಾರಾಷ್ಟ್ರ ಚಾಲನೆಗೊಳಿಸಿರುವ ಜನ ಆಂದೋಲನದಲ್ಲಿ ಜನರು ತಮ್ಮ ಬೆವರನ್ನು ಸುರಿಸುತ್ತಿದ್ದಾರೆ.  ಹಣವನ್ನೂ ನೀಡುತ್ತಿದ್ದಾರೆ.  ' ಜಲಯುಕ್ತ ಶಿಬಿರ ಆಂದೋಲನ ' ಮಹಾರಾಷ್ಟ್ರಕ್ಕೆ ಭವಿಷ್ಯದಲ್ಲಿ ನೀರಿನ ಸಂಕಟದಿಂದ ಪಾರಾಗಲು ಬಹಳವೇ ಉಪಯೋಗಕ್ಕೆ ಬರುತ್ತದೆ ಎಂದು ನಾನು ಭಾವಿಸುವೆ.  ಛತ್ತೀಸ್ ಗಡ ' ಲೋಕ ಸುರಾಜ್ ' - ' ಜಲ ಸುರಾಜ್ ' ಆಂದೋಲನ ಆರಂಭಿಸಿದೆ.  ಮಧ್ಯಪ್ರದೇಶ ಸರಿಸುಮಾರು 22 ಸಾವಿರ ಕೆರೆಗಳ ' ಬಲರಾಮ್ ತಲಾಬ್ ' ಯೋಜನೆ ಕೈಗೊಂಡಿದೆ.  ಇದೇನು ಚಿಕ್ಕಪುಟ್ಟ ಅಂಕಿಸಂಖ್ಯೆಯಲ್ಲ.  ಇದರ ಮೇಲೆ ಕೆಲಸ ನಡೆಯುತ್ತಿದೆ.  ಅವರ '' ಕಪಿಲಾಧಾರಾ ಕೂಪ್ ಯೋಜನೆ '' ಕಾರ್ಯ ಆರಂಭವಾಗಿದೆ.  ಉತ್ತರ ಪ್ರದೇಶದಿಂದ ಮುಖ್ಯಮಂತ್ರಿ ' ಜಲ ಬಚಾವ್ ' ಅಭಿಯಾನ, ಕರ್ನಾಟಕದಲ್ಲಿ ಕಲ್ಯಾಣಿ ಯೋಜನೆಯಡಿ ಕೆರೆಯ ಹೊಂಡಗಳ ಪುನರುಜ್ಜೀವನ ನಡೆಸುವ ದಿಸೆಯಲ್ಲಿ ಕೆಲಸ ಆರಂಭವಾಗಿದೆ.  ಪ್ರಾಚೀನ ಕಾಲದ ಕೆರೆ, ಕೊಳಗಳಿರುವ ರಾಜಸ್ತಾನ ಹಾಗೂ ಗುಜರಾತ್ ಗಳಲ್ಲಿ ಅವನ್ನುಜಲಮಂದಿರಗಳಾಗಿ ಪುನರುಜ್ಜೀವನಗೊಳಿಸುವ ಒಂದು ಅತಿದೊಡ್ಡ ಆಂದೋಲನ ಜಾರಿಗೆ ಕೊಡಲಾಗಿದೆ.  ರಾಜಸ್ತಾನದಲ್ಲಿ ಮುಖ್ಯಮಂತ್ರಿ ' ಜಲ ಸ್ವಾವಲಂಬನ್ ' ಆಂದೋಲನ ಆರಂಭಿಸಲಾಗಿದೆ.  ಝಾರ್ಖಂಡ್ ಹಾಗೆ ನೋಡಿದರೆ ಅರಣ್ಯ ಪ್ರದೇಶ.  ಆದರೆ ಅಲ್ಲಿ ಕೂಡಾ ಕೆಲವು ಪ್ರದೇಶದಲ್ಲಿ ನೀರಿನ ಸಮಸ್ಯೆ ಇದೆ.  ಅವರು ' ಚೆಕ್ ಡ್ಯಾಮ್ ' ನ  ಒಂದು ದೊಡ್ಡ ಆಂದೋಲನ ಆರಂಭಿಸಿದ್ದಾರೆ.  ಅವರು ನೀರನ್ನು ತಡೆದಿಡುವ ದಿಸೆಯಲ್ಲಿ ಪ್ರಯತ್ನ ನಡೆಸಿದ್ದಾರೆ.  ಕೆಲವು ರಾಜ್ಯಗಳು ನದಿಗಳಲ್ಲಿ ಚಿಕ್ಕ ಚಿಕ್ಕ ಅಣೆ ನಿರ್ಮಿಸಿ ಹತ್ತಿಪ್ಪತ್ತು ಕಿಲೋ ಮೀಟರ್ ನೀರು ತಡೆಯುವ ಕಾರ್ಯಕ್ರಮ ಕೈಗೊಂಡಿವೆ.  ಇದು ನಿಜವಾಗಿಯೂ ಒಂದು ಸುಖಾನುಭವ.  ಬರುವ ಜೂನ್, ಜುಲೈ, ಆಗಸ್ಟ್, ಸೆಪ್ಟೆಂಬರ್ ತಿಂಗಳುಗಳಲ್ಲಿ ಒಂದು ತೊಟ್ಟು ನೀರು ಪೆÇೀಲಾಗಲು ಬಿಡುವುದಿಲ್ಲ ಎಂದು ನಾವು ಸಂಕಲ್ಪ ಮಾಡೋಣ ಎಂದು ದೇಶದ ಜನತೆಯಲ್ಲಿ ನಾನು ಕೋರುವೆ.  ನೀರನ್ನು ಉಳಿಸುವ ಜಾಗ ಯಾವುದು ಆಗಬಹುದು, ನೀರನ್ನು ತಡೆಯುವ ಜಾಗ ಯಾವುದು ಆಗಬಹುದು ಎಂದು ಈಗಿನಿಂದಲೇ ವ್ಯವಸ್ಥೆ ಮಾಡಿಕೊಳ್ಳೋಣ.ಶಿವ ನಮ್ಮ ಅಗತ್ಯಕ್ಕೆ ತಕ್ಕಂತೆ ನೀರನ್ನು ಒದಗಿಸುತ್ತಾನೆ.  ಪ್ರಕೃತಿ ನಮ್ಮ ಅಗತ್ಯ ಪೂರೈಸುತ್ತದೆ.  ಆದರೆ, ನಾವು ಬಹಳವೇ ನೀರಿದೆ ಎಂದುಕೊಂಡು ಉಪೇಕ್ಷೆ ಮಾಡಿಬಿಟ್ಟರೆ ಮಳೆಗಾಲ ಮುಗಿದುಹೋದ ಮೇಲೆ ನೀರಿಲ್ಲ ಎಂದು ಚಿಂತಿಸಿದರೆ ಇದು ಹೇಗೆ ನಡೆದೀತು?  ಅಲ್ಲದೆ ನೀರು ಕೇವಲ ರೈತರಿಗೆ ಸಂಬಂಧಿಸಿದ ವಿಷಯವಲ್ಲ.  ಇದು ಹಳ್ಳಿ, ಬಡವರು, ಕಾರ್ಮಿಕರು, ರೈತರು, ನಗರದವರು, ಹಳ್ಳಿಗರು, ಬಡವರು, ಶ್ರೀಮಂತರು, ಎಲ್ಲರಿಗೂ ಸಂಬಂಧಿಸಿದ ವಿಷಯ.  ಆದುದರಿಂದಲೇ ಮಳೆಗಾಲ ಬರುತ್ತಿದೆ.  ನೀರು ನಮ್ಮ ಆದ್ಯತೆಯಾಗಲಿ ಹಾಗೂ ಈ ಬಾರಿ ದೀಪಾವಳಿ ಹಬ್ಬ ಬಂದಾಗ ಈ ಸಲ ನಾವೆಷ್ಟು ನೀರನ್ನು ತಡೆದೆವು, ಉಳಿಸಿದೆವು ಎಂಬ ಆನಂದವನ್ನು ಅನುಭವಿಸೋಣ.  ಆಗ ನೀವು ನೋಡಿ ನಮ್ಮ ಆನಂದ ಇಮ್ಮಡಿಯಾಗಿ ಬಿಡುತ್ತದೆ.  ನೀರಿನಲ್ಲಿ ಆ ಶಕ್ತಿ ಇದೆ.  ನಾವು ಎಷ್ಟೇ ದಣಿದು ಬಂದರೂ ಕೂಡಾ ಮುಖಕ್ಕೆ ಒಂದಿಷ್ಟು ನೀರು ಎರಚಿಕೊಂಡರೆ ಅದೆಷ್ಟು ಲವಲವಿಕೆ ನಮಗೆ ಉಂಟಾಗಿಬಿಡುತ್ತದೆ!  ನಮಗೆ ಬಹಳ ದಣಿವಾಗಿರಬಹುದು, ಆದರೆ ವಿಶಾಲ ಸರೋವರವನ್ನು ನೋಡಿದಾಗ ಅಥವಾ ಸಾಗರದ ಅಪಾರ ನೀರನ್ನು ನೋಡಿದಾಗ ಅದೆಂತಹ ಭವ್ಯ ಸೊಬಗಿನ ಅನುಭವ ಉಂಟಾಗುತ್ತದೆ.  ಭಗವಂತ ನೀಡಿರುವ ಅದೆಂತಹ ಅಮೂಲ್ಯ ಖಜಾನೆ ಇದಾಗಿದೆ.  ಸ್ವಲ್ಪ ಮನಸ್ಸಿಟ್ಟು ಅದರೊಡನೆ ಕೂಡಿಕೊಂಡುಬಿಟ್ಟರೆ, ಅದರ ಸಂರಕ್ಷಣೆ ಮಾಡಿದರೆ, ನೀರಿನ ಸಂವರ್ಧನೆ ಮಾಡಿದರೆ, ಜಲ ಸಂಗ್ರಹಿಸಿ ಇಟ್ಟರೆ, ನೀರಿನ ಉಪಯೋಗವನ್ನು ಆಧುನಿಕಗೊಳಿಸಿಕೊಂಡುಬಿಟ್ಟರೆ, ಅದೆಷ್ಟು ಚೆನ್ನ.  ಈ ಮಾತನ್ನು ನಾನು ಬಹಳವೇ ಆಗ್ರಹದಿಂದ ಹೇಳುತ್ತಿರುವೆ.  ಈ ಸಾರಿ ಹಾಗೆಯೇ ಪೆÇೀಲಾಗಲು ಬಿಡಬಾರದು.  ಬರಲಿರುವ ನಾಲ್ಕು ತಿಂಗಳನ್ನು  ಹನಿ - ಹನಿ ನೀರಿಗಾಗಿ ಜಲ ರಕ್ಷಿಸಿ ಆಂದೋಲನದ ರೂಪವಾಗಿ ಪರಿವರ್ತನೆಗೊಳಿಸಬೇಕಾಗಿದೆ ಹಾಗೂ ಇದು ಕೇವಲ ಸರ್ಕಾರಗಳ ಕೆಲಸ ಮಾತ್ರವಲ್ಲ.  ರಾಜಕೀಯ ನಾಯಕರದ್ದಲ್ಲ.  ಇದು ಜನಸಾಮಾನ್ಯರ ಕೆಲಸವಾಗಿದೆ.  ಕಳೆದ ಕೆಲವು ದಿನಗಳಲ್ಲಿ ಮಾಧ್ಯಮ ನೀರಿನ ತಾಪತ್ರಯವನ್ನು ವಿಸ್ತಾರವಾಗಿ ವರದಿ ಮಾಡಿದೆ.  ಜನರು ನೀರನ್ನು ಉಳಿಸುವ ನಿಟ್ಟಿನಲ್ಲೂ ಮಾಧ್ಯಮ ಅವರಿಗೆ ಮಾರ್ಗದರ್ಶನ ನೀಡಲಿ ಎಂದು ನಾನು ಆಶಿಸುವೆ.  ಆಂದೋಲನ ಆರಂಭಿಸಲಿ.  ನೀರಿನ ತಾಪತ್ರಯದಿಂದ ಸದಾಕಾಲಕ್ಕೂ ಮುಕ್ತಿ ಪಡೆಯಲು ಮಾಧ್ಯಮವೂ ಪಾಲುದಾರನಾಗಲಿ ಎಂದು  ನಾನು ಆಹ್ವಾನಿಸುವೆ.ನನ್ನೊಲವಿನ ನಾಗರಿಕರೆ, ನಾವು ಆಧುನಿಕ ಭಾರತ ನಿರ್ಮಾಣ ಮಾಡಬೇಕಾಗಿದೆ.  ನಾವು ಪಾರದರ್ಶಕ ಭಾರತ ನಿರ್ಮಾಣಮಾಡಬೇಕಾಗಿದೆ.  ನಾವು ಬಹಳಷ್ಟು ವ್ಯವಸ್ಥೆಗಳನ್ನು ಭಾರತದ ಒಂದು ಮೂಲೆಯಿಂದ ಇನ್ನೊಂದು ಮೂಲೆಗೆ ಸಮಾನ ರೂಪದಲ್ಲಿ ತಲುಪಿಸಬೇಕಾಗಿದೆ.  ಅದಕ್ಕಾಗಿ ನಾವು ನಮ್ಮ ಕೆಲವು ಹಳೆಯ ಅಭ್ಯಾಸಗಳನ್ನು ಸ್ವಲ್ಪ ಬದಲಾಯಿಸಿಕೊಳ್ಳಬೇಕಾಗುತ್ತದೆ.  ನೀವು ಸ್ವಲ್ಪ ನನಗೆ ನೆರವಾಗುವುದಾದರೆ ನಾನು ಇಂದು ಅಂತಹ ಒಂದು ವಿಷಯವನ್ನು ಪ್ರಸ್ತಾಪಿಸಬಯಸುವೆ.  ಆಗ ನಾವು ಆ ನಿಟ್ಟಿನಲ್ಲಿ ಯಶಸ್ವಿಯಾಗಿ ಮುಂದಡಿ ಇಡಬಲ್ಲೆವು.  ನಮಗೆಲ್ಲಾ ಗೊತ್ತಿರುವಂತೆ ನಾಣ್ಯಗಳೂ ಇಲ್ಲದ, ರೂಪಾಯಿ ನೋಟು ಇಲ್ಲದ ಕಾಲವೊಂದಿತ್ತು ಎಂದು ನಮಗೆ ಶಾಲೆಯಲ್ಲಿ ಪಾಠ ಮಾಡುತ್ತಿದ್ದುದು.  ವಸ್ತು ವಿನಿಮಯ ವ್ಯವಸ್ಥೆಯ ಮೂಲಕವೇ ಆಗ ವ್ಯವಹಾರ ನಡೆಯುತ್ತಿತ್ತು.  ನಿಮಗೆ ಕಾಯಿಪಲ್ಯ ಬೇಕಾದರೆ ಅದಕ್ಕೆ ಬದಲಿಗೆ ಒಂದಿಷ್ಟು ಗೋಧಿ ಕೊಡುತ್ತಿದ್ದೆವು.  ನಿಮಗೆ ಉಪ್ಪು ಬೇಕೆನ್ನಿ, ಅದಕ್ಕೆ ಬದಲಿಗೆ ಒಂದಿಷ್ಟು ಕಾಯಿಪಲ್ಯ ನೀಡುತ್ತಿದ್ದೆವು.  ಹೀಗೆ ಒಂದಿಷ್ಟು ವಸ್ತು ವಿನಿಮಯದಿಂದಲೇ ಕೊಡು - ಕೊಳ್ಳುವುದರಿಂದಲೇ ವ್ಯವಹಾರ ನಡೆಯುತ್ತಿತ್ತು.  ನಿಧಾನವಾಗಿ ಮುದ್ರೆ ಬಂತು.  ನಾಣ್ಯ ಬಂತು.  ನೋಟುಗಳು ಬರಲಾರಂಭಿಸಿದವು. ಆದರೆ, ಈಗ ಸಮಯ ಬದಲಾಗಿಬಿಟ್ಟಿದೆ.  ಇಡೀ ವಿಶ್ವ ನಗದುರಹಿತ ಸಮಾಜದತ್ತ ಮುನ್ನಡೆಯುತ್ತಿದೆ.  ವಿದ್ಯುನ್ಮಾನ ತಾಂತ್ರಿಕತೆ ವ್ಯವಸ್ಥೆ ಮೂಲಕ ನಾವು ರೂಪಾಯಿ ಪಡೆದುಕೊಳ್ಳಬಹುದಾಗಿದೆ -   ಕೊಡಲೂ ಸಾಧ್ಯವಾಗಿದೆ.  ವಸ್ತು ಖರೀದಿಸಲು ಸಾಧ್ಯವಾಗಿದೆ.  ಬಲ್ ಪಾವತಿ ಮಾಡಲು ಸಾಧ್ಯ ಹಾಗೂ ಇದರಿಂದ ಜೇಬಿನಲ್ಲಿ ಇಟ್ಟುಕೊಂಡ ಪರ್ಸ್ ಜೇಬುಗಳ್ಳರ ಪಾಲಾಗುವುದು - ಜೇಬುಗಳ್ಳತನವಾಗುವ ಪ್ರಶ್ನೆಯೇ ಹುಟ್ಟಿಕೊಳ್ಳುವುದಿಲ್ಲ.  ಲೆಕ್ಕ ಇಡುವುದರ ಚಿಂತೆಯೂ ಇಲ್ಲ.  ಆಟೋಮ್ಯಾಟಿಕ್ ಲೆಕ್ಕಾಚಾರ ಆಗಿಬಿಡುತ್ತದೆ.  ಆರಂಭದಲ್ಲಿ ಸ್ವಲ್ಪ ಕಷ್ಟ ಎನಿಸಬಹುದು.  ಆದರೆ, ಒಮ್ಮೆ ಅಭ್ಯಾಸಆಗಿಬಿಟ್ಟರೆ ಈ ವ್ಯವಸ್ಥೆ ಸರಳವಾಗಿಬಿಡುತ್ತದೆ.  ನಾವು ಇತ್ತೀಚಿನ ದಿನಗಳಲ್ಲಿ ಪ್ರಧಾನಮಂತ್ರಿ ಜನ್ ಧನ್ ಯೋಜನೆ ಆರಂಭಿಸಿದೆವು.  ಇದರಿಂದಲೂ ಈ ನಗದುರಹಿತ ಯೋಜನೆ ಸಾಧ್ಯ ಎನಿಸಿದೆ.  ದೇಶದ ಸರಿಸುಮಾರು ಎಲ್ಲಾ ಕುಟುಂಬಗಳು ಬ್ಯಾಂಕ್ ಖಾತೆ ತೆರೆದಿವೆ.  ಮತ್ತೊಂದು ಕಡೆ ಆಧಾರ್ ಸಂಖ್ಯೆಯೂ ದೊರಕಿದೆ ಮತ್ತು ಮೊಬೈಲ್ ಅಂತೂ ಸರಿಸುಮಾರು ಭಾರತದ ಪ್ರತಿಯೊಬ್ಬ ಭಾರತೀಯನ ಕೈಗೂ ತಲುಪಿಬಿಟ್ಟಿದೆ.  ಆಂದರೆ ಜನಧನ್, ಆಧಾರ್, ಮೊಬೈಲ್ - ಎಂಒ. ''ಎಂಒ'' ಇದರೊಡನೆ ಜೋಡಿಸಿಕೊಂಡು ನಾವು ಈ ನಗದುರಹಿತ ಸಮಾಜದತ್ತ ಮುನ್ನಡೆಯಬಹುದಾಗಿದೆ.  ಜನಧನ ಖಾತೆಯ ಜೊತೆ ' ರೂಪೇ ಕಾರ್ಡ್ ' ನೀಡಿರುವುದನ್ನು ನೀವು ನೋಡಿರಲಿಕ್ಕೆ ಸಾಕು.  ಮುಂಬರುವ ದಿನಗಳಲ್ಲಿ ಈ ಕಾರ್ಡು ಜಮಾ ಮಾಡಲು ಮತ್ತು ತೆಗೆಯಲು ಅಂದರೆ ಕ್ರೆಡಿಟ್ ಮತ್ತು ಡೆಬಿಟ್ ಎರಡೂ ದೃಷ್ಟಿಯಿಂದ ಉಪಯೋಗಕ್ಕೆ ಬರಲಿದೆ ಹಾಗೂ ಈಗಂತೂ ಪುಟ್ಟ ಸಲಕರಣೆಯೊಂದೂ ಬಂದುಬಿಟ್ಟಿದೆ.  ಅದನ್ನು Poiಟಿಣ oಜಿ Sಚಿಟe - '' P ಔ S '' ಎನ್ನುತ್ತಾರೆ.  ಅದರ ನೆರವಿನೊಡನೆ ನೀವು ಆಧಾರ್ ಸಂಖ್ಯೆ ಇದ್ದರಾಯಿತು.  ರುಪೇ ಕಾರ್ಡ್ ಇದ್ದರಾಯಿತು,  ನೀವು ಯಾರಿಗಾದರೂ ಹಣ ಕೊಡಬೇಕಾಗಿದ್ದರೆ ಅದರಿಂದ ನೀಡಬಹುದಾಗಿದೆ.  ಜೇಬಿನಿಂದ ರೂಪಾಯಿ, ನಾಣ್ಯ ತೆಗೆಯುವ, ಎಣಿಸುವ ಅಗತ್ಯ ಇಲ್ಲ.  ಜೊತೆಯಲ್ಲಿಟ್ಟುಕೊಂಡು ಓಡಾಡುವ ಅಗತ್ಯ ಇಲ್ಲ. POS ಮುಖಾಂತರ ಪಾವತಿ ಹೇಗೆ, ಹಣ ಹೇಗೆ ಪಡೆದುಕೊಳ್ಳಬಹುದು ಎಂಬುದು ಭಾರತ ಸರ್ಕಾರ ಕೈಗೊಂಡಿರುವ ಉಪಕ್ರಮಗಳಲ್ಲೊಂದು Bank On Mobile ನಾವು ಕೈಗೊಂಡಿರುವ ಮತ್ತೊಂದು ಕೆಲಸ.  Universal Payment Interface Banking Transaction  UPI ಇದು ವಿಧಾನವನ್ನೇ ಬದಲಾಯಿಸಿ ಬಿಡುತ್ತದೆ.  ನಿಮಗೆ ಮೊಬೈಲ್ ಫೆÇೀನ್ ಮೂಲಕ ಹಣದ ವಹಿವಾಟು ನಡೆಸಲು ಬಹಳವೇ ಸುಲಭವಾಗಿಬಿಡುತ್ತದೆ. ಓPಅI ಮತ್ತು ಬ್ಯಾಂಕ್ ಈ ಪ್ಲಾಟ್ ಫಾರ್ಮ್ ಅನ್ನು Mobile App ಮೂಲಕ ಚಾಲನೆಗೊಳಿಸಲು ಕಾರ್ಯಪ್ರವೃತ್ವಾಗಿವೆ ಹಾಗೂ ಇದು ಆಗಿಬಿಟ್ಟರೆ, ಪ್ರಾಯಶಃ ನಿಮಗೆ ರುಪೇ ಕಾರ್ಡ್ ಅನ್ನು ನಿಮ್ಮೊಡನೆ ಇಟ್ಟುಕೊಳ್ಳುವಅಗತ್ಯವೂ ಇರುವುದಿಲ್ಲ ಎಂಬುದು ಇನ್ನೂ ಸಂತಸದ ಸಂಗತಿ.  ದೇಶದಲ್ಲಿ ಸರಿಸುಮಾರು ಒಂದೂಕಾಲು ಲಕ್ಷ Banking Correspondents ರೂಪದಲ್ಲಿ ಯುವಕರನ್ನು ನೇಮಿಸಲಾಗಿದೆ.  ಒಂದು ರೀತಿಯಲ್ಲಿ ನಿಮ್ಮ ಬಾಗಿಲಿಗೇ  ಬ್ಯಾಂಕ್ ತರುವ ಕೆಲಸ ಆಗಿದೆ.  ಅಂಚೆ ಕಚೇರಿಯನ್ನು ಬ್ಯಾಂಕಿಂಗ್ ಸೇವೆಗಳಿಗಾಗಿ ಸಜ್ಜುಗೊಳಿಸಲಾಗಿದೆ.  ಈ ವ್ಯವಸ್ಥೆಗಳನ್ನು ನಾವು ಉಪಯೋಗಿಸುವುದನ್ನು ಕಲಿತೆವಾದರೆ ಹಾಗೂ ಅಭ್ಯಾಸ ಮಾಡಿಕೊಂಡುಬಿಟ್ಟರೆ, ಆಗ ನಮಗೆ ಕರೆನ್ಸಿಯ ಅಗತ್ಯವೇ ಬೀಳುವುದಿಲ್ಲ.  ನೋಟಿನ ಅಗತ್ಯ ಬೀಳುವುದಿಲ್ಲ.  ದುಡ್ಡಿನ ಅಗತ್ಯ ಬೀಳುವುದಿಲ್ಲ.  ವ್ಯವಹಾರ ತಂತಾನೆ ನಡೆದುಹೊಹುತ್ತದೆ ಹಾಗೂ ಅದರಿಂದಾಗಿ ಪಾರದರ್ಶಕತೆಬಂದುಬಿಡುತ್ತದೆ.  ಅಕ್ರಮ ವ್ಯವಹಾರ ನಿಂತುಹೋಗಿಬಿಡುತ್ತದೆ.  ಆದುದರಿಂದ ನಾವು ಈ ನಿಟ್ಟಿನಲ್ಲಿ ಆರಂಭವಾದರೂ ಮಾಡೋಣ ಎಂದು ನಾನು ದೇಶವಾಸಿಗಳನ್ನು ಆಗ್ರಹಪಡಿಸುವೆ.  ನೋಡಿ, ಒಮ್ಮೆ ನಾವು ಶುರು ಹಚ್ಚಿಕೊಂಡರೆ, ಬಹಳ ಸರಳವಾಗಿ ನಾವು ಮುನ್ನಡೆಯುತ್ತೇವೆ.  ಇಷ್ಟೆಲ್ಲಾ ಮೊಬೈಲ್ ಫೆÇೀನ್ ಗಳು ನಮ್ಮ ಕೈಗಳಲ್ಲಿರುತ್ತವೆ ಎಂದು ಈಗ 20 ವರ್ಷಗಳ ಹಿಂದೆ ನಾವು ಯಾರು ಯೋಚಿಸಿದ್ದೆವು?  ನಿಧಾನವಾಗಿ ಅಭ್ಯಾಸವಾಗಿಬಿಟ್ಟಿತು.  ಈಗಂತೂ ಅದನ್ನು ಬಿಟ್ಟು ಇರಲು ಸಾಧ್ಯವೇ ಆಗುತ್ತಿಲ್ಲ.  ಯಾರಿಗೆ ಗೊತ್ತು ಈ ನಗದುರಹಿತ ಸಮಾಜ ಪರಿಸ್ಥಿತಿ ಅದೇ ರೀತಿ ರೂಪಾಂತರ ಪಡೆಯಬಹುದಾಗಿದೆ.  ಆದರೆ, ಅತ್ಯಂತ ಕಡಿಮೆ ಸಮಯದಲ್ಲಿ ಇದು ಆದಷ್ಟು ಹೆಚ್ಚು ಒಳ್ಳೆಯದಾಗಲಿದೆ.ನನ್ನೊಲವಿನ ದೇಶವಾಸಿಗಳೇ, ಒಲಿಂಪಿಕ್ ಕ್ರೀಡೆಗಳು ಬಂತೆಂದರೆ ಹಾಗೂ ಆ ಕ್ರೀಡೆಗಳು  ಆರಂಭವಾಗಿ ಬಿಟ್ಟಿತೆಂದರೆ, ನಾವು ತಲೆ ಕೆಳಗೆ  ಮಾಡಿಕೊಂಡು ಬಿಡುತ್ತೇವೆ. ನಾವು ಚಿನ್ನದ ಪದಕದಲ್ಲಿ ಎಷ್ಟು ಹಿಂದೆ ಬಿದ್ದಿದ್ದೇವೆ. ಬೆಳ್ಳಿ ಪದಕ ಸಿಕ್ಕಿತ್ತೋ , ಇಲ್ಲವೋ ಕಂಚಿಗೆ ತೃಪ್ತಿ ಪಟ್ಟುಕೊಳ್ಳಬಿಡಬೇಕೊ ಇಲ್ಲವೋ, ಇದೇ ಚಿಂತೆ ಆಗಿಬಿಡುತ್ತದೆ. ಆಟೋಟಗಳಲ್ಲಿ ನಮ್ಮ ಮುಂದೆ ಅನೇಕ ಸವಾಲುಗಳು ಇರುವುದು ನಿಜಸಂಗತಿ. ಆದರೆ ದೇಶದಲ್ಲಿ ಒಂದು ವಾತಾವರಣ ನಿರ್ಮಿಸಬೇಕಾಗಿದೆ. ಪ್ರತಿಯೊಬ್ಬರೂ ತಮ್ಮ ತಮ್ಮದೇ ರೀತಿಯಲ್ಲಿ ರಿಯೋ ಒಲಂಪಿಕ್ಸ್ ಗೆ ಹೋಗುವ ನಮ್ಮ ಕ್ರೀಡಾಪಟುಗಳನ್ನು ಪೆÇ್ರೀತ್ಸಾಹಿಸುವ, ಅವರ ಉತ್ಸಾಹ ಹೆಚ್ಚಿಸುವ ಕೆಲಸ ಮಾಡಬೇಕಾಗಿದೆ. ಯಾರಾದರೂ ಗೀತೆ ರಚಿಸಲಿ, ಕಾರ್ಟೂನ್ ಬಿಡಿಸಲಿ, ಶುಭ ಸಂದೇಶ ನೀಡಲಿ, ಯಾವುದಾದರೂ ಆಟವನ್ನು ಪೆÇ್ರೀತ್ಸಾಹಿಸಲಿ, ಒಟ್ಟಿನಲ್ಲಿ ಇಡೀ ದೇಶ ನಮ್ಮ ಈ ಆಟಗಾರರಿಗೆ ಒಂದು ದೊಡ್ಡ ಸಕಾರಾತ್ಮಕ ವಾತಾವರಣ ನಿರ್ಮಿಸುವುದು ಅಗತ್ಯ. ಪರಿಣಾಮ ಏನು ಬರುತ್ತದೆಯೋ ಅದುಬರುತ್ತದೆ. ಆಟ ಆಟ. ಗೆಲುವೂ ಉಂಟು, ಸೋಲೂ ಉಂಟು. ಪದಕ ಬರಬಹುದು, ಬಾರದಿರಬಹುದು ಆದರೆ ಉತ್ಸಾಹ ಮೊಳಗುತ್ತಿರಬೇಕು. ಈಗ ನಾನೊಂದು ಸಂಗತಿ ಹೇಳುವೆ. ನಮ್ಮ ಕ್ರೀಡಾ ಸಚಿವ ಶ್ರೀಮಾನ್ ಸರ್ಬಾನಂದ್ ಸೋನೆವಾಲಾ ಅವರ ಒಂದು ಕೆಲಸ ನನ್ನ ಮನಸ್ಸನ್ನು ನಾಟಿಬಿಟ್ಟಿದೆ. ಅದನ್ನು ನಾನು ನಿಮಗೆ ತಿಳಿಸ ಬಯಸುವೆ. ನಾವೆಲ್ಲಾ ಕಳೆದ ವಾರ ಚುನಾವಣಾ ಫಲಿತಾಂಶ ಬಂದಿತು ಎಂಬುದರಲ್ಲೇ ಮಗ್ನರಾಗಿದ್ದೆವು. ಹಾಗೂ ಸ್ವಯಂ ಸರ್ಬಾನಂದ್ ಜೀ ಅಸ್ಸಾಂ ಚುನಾವಣೆಯ ನೇತೃತ್ವ ವಹಿಸಿದ್ದರು ಹಾಗೂ  ಮುಖ್ಯಮಂತ್ರಿ ಉಮೇದುವಾರರಾಗಿದ್ದರು. ಹಾಗೇಯೇ ಅವರು ಭಾರತ ಸರ್ಕಾರದ ಮಂತ್ರಿಯೂ ಹೌದು. ಅವರು ಅಸ್ಸಾಂ ಚುನಾವಣೆಯ ಫಲಿತಾಂಶಕ್ಕೂ ಮುಂಚೆ ಯಾರಿಗೂ ಹೇಳದೆ ಪಂಜಾಬ್ ನ ಪಟಿಯಾಲಾಗೆ ಹೋಗಿಬಿಟ್ಟಿದ್ದರು. ಈ ಕುರಿತು ನನಗೆ ಮಾಹಿತಿ ದೊರಕಿದಾಗ ನನಗೆ ಬಹಳವೇ ಸಂತೋಷವಾಯಿತು. ಒಲಂಪಿಕ್ ಕ್ರೀಡೆಗಳಿಗೆ ಹೋಗುವ ನಮ್ಮ ಕ್ರೀಡಾಪಟುಗಳ ತರಬೇತಿ ನಡೆಯುವುದು ಕ್ರೀಡೆಗಳ ಕುರಿತ ನೇತಾಜಿ ಸುಭಾಷ್ ರಾಷ್ಟ್ರೀಯ ಸಂಸ್ಥೆಯಲ್ಲಿ ಎಂಬುವುದು ನಿಮಗೆಲ್ಲರಿಗೂ ಗೊತ್ತಿರಬೇಕು. ಕ್ರೀಡಾಪಟುಗಳೆಲ್ಲಾ ಅಲ್ಲೇ ಇದ್ದಾರೆ. ಅವರು ಹಠಾತ್ತನೆ ಅಲ್ಲಿಗೆ ತಲುಪಿದರು.ಮಂತ್ರಿಯೊಬ್ಬರು ಇಷ್ಟು ಕಾಳಜಿ ವಹಿಸುವುದು ಕ್ರೀಡಾಪಟುಗಳಿಗೂ ಅಚ್ಚರಿಯಾಗಿತ್ತು ಹಾಗೂ ಕ್ರೀಡಾ ಜಗತ್ತಿಗೂ ಕೂಡ.  ಕ್ರೀಡಾಪಟುಗಳಿಗೆ ಏನು ವ್ಯವಸ್ಥೆಯಾಗಿದೆ?  ಊಟದ ವ್ಯವಸ್ಥೆ ಏನು?  ಅಗತ್ಯಕ್ಕೆ ಅನುಗುಣ ಅವರಿಗೆ ಪೌಷ್ಟಿಕ ಆಹಾರ ಸಿಗುತ್ತಿದೆಯೋ, ಇಲ್ಲವೋ, ಅವರ ಶರೀರಕ್ಕೆ ಅನುಗುಣ ಅಗತ್ಯ ಟ್ರೈನರ್ ಇದ್ದಾರೋ, ಇಲ್ಲವೋ, ತರಬೇತಿಯ ಎಲ್ಲಾ ಸಲಕರಣೆಗಳು ಸರಿಯಾಗಿ ಕೆಲಸ ಮಾಡುತ್ತಿದೆಯೋ ಇಲ್ಲವೋ, ಈ ಎಲ್ಲಾ ಸಂಗತಿಗಳನ್ನು ಅವರು ಸೂಕ್ಷ್ಮವಾಗಿ ಗಮನಿಸಿದರು.  ಪ್ರತಿಯೊಬ್ಬ ಆಟಗಾರನ ಕೊಠಡಿಗೂಹೋಗಿ ನೋಡಿದರು.  ಕ್ರೀಡಾಪಟುಗಳೊಡನೆ ವಿಸ್ತಾರವಾಗಿ ಮಾತನಾಡಿದರು.  ಆಡಳಿತ ವರ್ಗದೊಡನೆ, ತರಬೇತುದಾರರೊಡನೆಯೂ ವಿಚಾರಿಸಿದರು.  ಸ್ವಂತಃ ಎಲ್ಲಾ ಕ್ರೀಡಾಪಟುಗಳೊಡನೆ ಅವರು ಊಟ ಮಾಡಿದರು.  ಚುನಾವಣಾ ಫಲಿತಾಂಶ ಬರಬಹುದಾಗಿದೆ.  ಮುಖ್ಯಮಂತ್ರಿಯಾಗುವ ಹೊಸ ಜವಾಬ್ದಾರಿಯ ಸಾಧ್ಯತೆ ಇದೆ ಆದರೂ ನನ್ನೊಬ್ಬ ಸಹೋದ್ಯೋಗಿ ಕ್ರೀಡಾ ಸಚಿವ, ತಮ್ಮ ಈ ಕೆಲಸಕುರಿತು ಇಷ್ಟು ಕಾಳಜಿ ವಹಿಸುವುದಾದರೆ, ನನಗೆ ಆನಂದವಾಗುತ್ತದೆ.  ನಾವೆಲ್ಲರೂ ಇದೇ ರೀತಿ ಕ್ರೀಡೆಯ ಮಹತ್ವ ಅರಿತುಕೊಳ್ಳುತ್ತೇವೆ ಎಂಬ ವಿಶ್ವಾಸ ನನ್ನದು.  ಕ್ರೀಡಾ ಜಗತ್ತನ್ನು ಪೆÇ್ರೀತ್ಸಾಹಿಸಿ.  ನಮ್ಮ ಆಟಗಾರರನ್ನು ಪೆÇ್ರೀತ್ಸಾಹಿಸಿ.  ಇದು ತನ್ನಷ್ಟಕ್ಕೆ ಒಂದು ದೊಡ್ಡ ಶಕ್ತಿಯಾಗಿ ಮಾರ್ಪಟ್ಟು , ಕ್ರೀಡಾಪಟುವಿಗೆ 125 ಕೋಟಿ ದೇಶವಾಸಿಗಳು ತಮ್ಮ ಜತೆಗಿದ್ದಾರೆ ಎಂದೆನಿಸಿದಾಗ, ಆತನ ಉಮೇದು, ಬಹುವಾಗಿಬಿಡುತ್ತದೆ.ಹಿಂದಿನ ಸಲ ನಾನು 17 ವರ್ಷದೊಳಗಿನ ' ಫಿಫಾ ' ವಿಶ್ವಕಪ್ ಕುರಿತು ಮಾತನಾಡಿದ್ದೆ ಹಾಗೂ ನನಗೆ ದೇಶದೆಲ್ಲೆಡೆಯಿಂದ ಬಂದಿರುವ ಸಲಹೆಗಳನ್ನು ನೋಡಿದಾಗ ಇತ್ತೀಚಿನ ದಿನಗಳಲ್ಲಿ ಫುಟ್ಬಾಲ್ ಕುರಿತು ಇಡೀ ದೇಶದಲ್ಲಿ ಒಂದು ಪೂರಕ ಸನ್ನಿವೇಶ ಉಂಟಾಗುತ್ತಿರುವುದು ಕಾಣಬರುತ್ತಿದೆ.  ಕೆಲವರು ಮುಂದುವರಿದು ತಮ್ಮ ತಮ್ಮ ತಂಡಗಳನ್ನು ರಚಿಸುತ್ತಿದ್ದಾರೆ.  ನರೇಂದ್ರ ಮೋದಿ ಒobiಟe ಂಠಿಠಿನಲ್ಲಿ ನನಗೆ ಸಾವಿರಾರು ಸಂದೇಶಗಳು ತಲುಪಿವೆ.  ಅನೇಕರು ಅಟವಾಡದೇ ಇರಬಹುದು.  ಆದರೆ ದೇಶದ ಸಾವಿರಾರು, ಲಕ್ಷಾಂತರ ಯುವಕರ ಆಟದಲ್ಲಿ ಇಷ್ಟು ಅಭಿರುಚಿ ವ್ಯಕ್ತವಾಗಿರುವುದು ನನಗಂತೂ ಸಂತೋಷದ ಅನುಭವ.  ಕ್ರಿಕೆಟ್ ಹಾಗೂ ಭಾರತದೊಂದಿಗಿನ ನಂಟು ನಮಗೆ ಗೊತ್ತಿದೆ.  ಹಾಗೆಯೇ ಫುಟ್ಬಾಲ್ ಜೊತೆ ಕೂಡಾ ಇದೇ ರೀತಿಯ ಒಲವು ನಾನು ಕಂಡೆ.  ಇದು ಒಂದು ರೀತಿಯಲ್ಲಿ ಸುಖದಾಯಕ ಭವಿಷ್ಯದ ಸಂಕೇತ ನೀಡುತ್ತದೆ.  ಇನ್ನು ರಿಯೋ ಒಲಿಂಪಿಕ್ಸ್ ಗೆ ಪಾತ್ರರಾಗುವ ಎಲ್ಲಾ ಕ್ರೀಡಾಪಟುಗಳಿಗೆ ನಾವೆಲ್ಲರೂ ಒಂದು ಹುರುಪು ಮತ್ತು ಉತ್ಸಾಹದ ವಾತಾವರಣವನ್ನು ಬರುವ ದಿನಗಳಲ್ಲಿ ಕಲ್ಪಿಸೋಣ.  ಪ್ರತಿಯೊಂದನ್ನು ಸೋಲು - ಗೆಲುವುಗಳ ದೃಷ್ಟಿಯಿಂದಲೇ ಓರೆಗೆ ಹಚ್ಚುವುದು ಬೇಡ.  ಕ್ರೀಡಾ ಉತ್ಸಾಹದ ಜೊತೆಯೊಂದಿಗೆ ಭಾರತ ವಿಶ್ವದಲ್ಲಿ ತನ್ನ ಖ್ಯಾತಿ ನಿರ್ಮಿಸಲಿ.  ನಮ್ಮ ಕ್ರೀಡಾ ಜಗತ್ತಿನ ಜೊತೆ ನಂಟು ಹೊಂದಿರುವ ಎಲ್ಲರಲ್ಲೂ ಉತ್ಸಾಹ ಮತ್ತು ಉಮೇದಿನ ವಾತಾವರಣ ಉಂಟು ಮಾಡಲು ನಾವು ಏನನ್ನಾದರೂ ಸ್ವಲ್ಪ ಮಾಡೋಣ ಎಂದು ನಾನು ದೇಶವಾಸಿಗಳಲ್ಲಿ ಮನವಿ ಮಾಡಿಕೊಳ್ಳುವೆ.ಕಳೆದ ಎಂಟು - ಹತ್ತು ದಿನಗಳಲ್ಲಿ ಯಾವುದಾದರೂ ಹೊಸ ಹೊಸ ಫಲಿತಾಂಶ ಪ್ರಕಟವಾಗುತ್ತದೆ.  ಅಂದರೆ, ನಾನು ಚುನಾವಣಾ ಫಲಿತಾಂಶ ಕುರಿತು ಮಾತನಾಡುತ್ತಿಲ್ಲ.  ವರ್ಷವಿಡೀ ಕಷ್ಟಪಟ್ಟು ಓದಿ 10ನೇ ಹಾಗೂ 12ನೇ ತರಗತಿ ಪರೀಕ್ಷೆಗಳನ್ನು ಬರೆದ ವಿದ್ಯಾರ್ಥಿಗಳನ್ನು ಕುರಿತು ನಾನು ಈಗ ಹೇಳುತ್ತಿರುವುದು.  ಒಂದಾದ ಮೇಲೊಂದರಂತೆ ಅವರ ಫಲಿತಾಂಶ ಬರಲಾರಂಭಿಸಿದೆ.  ನಮ್ಮಹೆಣ್ಣುಮಕ್ಕಳು ಪರಾಕ್ರಮ ತೋರಿಸುವುದಂತೂ ಸ್ಪಷ್ಟವಾಗಿಬಿಟ್ಟಿದೆ.  ಇದು ಸಂತಸದ  ಸಂಗತಿ.  ಈ ಫಲಿತಾಂಶಗಳಲ್ಲಿ ತೇರ್ಗಡೆಯಾದವರಿಗೆ ನನ್ನ ಶುಭ ಕಾಮನೆಗಳು ಮತ್ತು ಅಭಿನಂದನೆಗಳು.  ಯಾರು ತೇರ್ಗಡೆಯಾಗಿಲ್ಲವೋ ಅವರಿಗೆ ನಾನು ಮತ್ತೊಮ್ಮೆ ಹೇಳಬಯಸುವೆ,  ಜೀವನದಲ್ಲಿ ಮಾಡಲು ಬಹಳಷ್ಟಿದೆ ಎಂದು.  ಒಂದು ವೇಳೆ ನಮ್ಮ ಇಚ್ಛೆಗೆ ಅನುಸಾರ ಫಲಿತಾಂಶ ಬಾರದಿದ್ದರೆ, ಅದೇನು ನಮ್ಮ ಬದುಕಿನ ಕೊನೆಯಲ್ಲ.  ಆತ್ಮವಿಶ್ವಾಸದೊಡನೆ ಬದುಕಬೇಕು.  ಆತ್ಮವಿಶ್ವಾಸದೊಡನೆ ಮುನ್ನಡೆಯಬೇಕು.  ಆದರೆ, ಒಂದು ಹೊಸ ನಮೂನೆ ಪ್ರಶ್ನೆ ನನ್ನ ಮುಂದೆ ಬಂದಿದೆ.  ನಾನು ಈ ವಿಷಯ ಕುರಿತು ಹಿಂದೆಂದೂ ಯೋಚಿಸಿರಲಿಲ್ಲ.  ಆದರೆ ನನ್ನ My Gov ನಲ್ಲಿ ಬಂದ ಒಂದು e-mail ಕಡೆ ನನ್ನ ಗಮನ ಹರಿಯಿತು.  ಮಧ್ಯಪ್ರದೇಶದ ಗೌರವ್.  ಗೌರವ್ ಪಟೇಲ್ ಅವರು ತಮ್ಮ ದೊಡ್ಡದೊಂದು ಕಷ್ಟವನ್ನು ನನ್ನ ಮುಂದಿಟ್ಟರು.  ಮಧ್ಯಪ್ರದೇಶದ ಬೋರ್ಡ್ ಪರೀಕ್ಷೆಯಲ್ಲಿ ಗೌರವ್ ಪಟೇಲ್ ತನಗೆ ಶೇಕಡ 89.33 ಅಂಕ ಬಂದಿದೆ ಎಂದು ಹೇಳಿದರು.  ಇದನ್ನು ಓದಿದಾಗ ನನಗೆ ಇದು ಸಂತಸದ ಸಂಗತಿ ಅನಿಸಿತು.  ಆದರೆ ಅವರು ಮುಂದುವರಿದು ತಮ್ಮ ದುಃಖದ ಕಥೆ ಹೇಳಿದ್ದಾರೆ.  ಗೌರವ್ ಪಟೇಲ್ ಹೇಳುತ್ತಾರೆ; '' ಸ್ವಾಮಿ ನಾನು ಶೇಕಡಾ 89.33 ಅಂಕ ಪಡೆದು ಮನೆ ತಲುಪಿದಾಗ ಎಲ್ಲರೂ ನನ್ನನ್ನು ಅಭಿನಂದಿಸುವರೆಂದು ಯೋಚಿಸಿದ್ದೆ.  ಆದರೆ ನನಗ ಆಘಾತವಾಯಿತು.  ಮನೆಯಲ್ಲಿ ಪ್ರತಿಯೊಬ್ಬರು ನನಗೆ ಹೇಳಿದ್ದೆಂದರೆ, ಅಯ್ಯೋ ಇನ್ನೊಂದು 4 ಅಂಕ ಜಾಸ್ತಿ ಪಡೆದಿದ್ದರೆ ನಿನ್ನದು ಶೇಕಡಾ 90 ಆಗಿಬಿಡುತ್ತಿತ್ತಲ್ಲವೇ ಎಂದು.  ಆದನೆ   ನನ್ನ ಕುಟುಂಬ, ನನ್ನ ಮಿತ್ತರು, ನನ್ನ ಶಿಕ್ಷಕರು ಯಾರಿಗೂ ನಾನು ಗಳಿಸಿದ ಅಂಕದಿಂದ ಸಂತೋಷವಾಗಿರಲಿಲ್ಲ.  ಇಂತಹ ಸ್ಥಿತಿಯನ್ನು ನಾನು ಹೇಗೆ ನಿಭಬಾಯಿಸಬೇಕು ಎಂದು ನನಗೆ ಗೊತ್ತಾಗುತ್ತಿಲ್ಲ.  ಜೀವನದಲ್ಲಿ ಎಲ್ಲವೂ ಇದೇನಾ?  ನಾನು ಮಾಡಿದ್ದು ಒಳ್ಳೆಯದಲ್ಲವೇ?  ನನ್ನಿಂದ ಏನಾದರೂ ಕಡಿಮೆಯಾಯಿತೇ?  ನನ್ನ ಮನಸ್ಸಿನ ಮೇಲೆ ಒಂದು ಭಾರದ  ಹೊರೆಯ ಅನುಭವವಾಗುತ್ತಿದೆ.  ನನಗೇನು ಗೊತ್ತಾಗುತ್ತಿಲ್ಲ.ಗೌರವ್ ಅವರೇ, ನಾನು ನಿಮ್ಮ ಪತ್ರವನ್ನು ಬಹಳ ಗಮನವಿಟ್ಟು ಓದಿದೆ ಮತ್ತು ನನಗನಿಸುತ್ತದೆ, ಪ್ರಾಯಶಃ ಈ ವೇದನೆ ಕೇವಲ ನಿಮ್ಮದು ಮಾತ್ರವಾಗಿರದೆ, ನಿಮ್ಮಂತಹ ಲಕ್ಷಗಟ್ಟಲೆ, ಕೋಟಿಗಟ್ಟಲೆ ವಿದ್ಯಾರ್ಥಿಗಳದ್ದಾಗಿರಲಿಕ್ಕೆ ಸಾಕು.  ಏಕೆಂದರೆ ಏನಾಯಿತು ಎನ್ನುವುದಕ್ಕೆಪ್ರತಿಯಾಗಿ ಸಂತೋಷಪಡುವುದಕ್ಕಿಂತ, ಅದರಲ್ಲಿ ಅಸಂತೋಷ ಹುಡುಕುವುದು ಈ ನಕಾರಾತ್ಮಕತೆಯ ಮತ್ತೊಂದು ರೂಪವಾಗಿಬಿಟ್ಟಿದೆ;  ಅಂತಹ ವಾತಾವರಣ ನಿರ್ಮಾಣವಾಗಿಬಿಟ್ಟಿದೆ.  ಪ್ರತಿಯೊಂದರಲ್ಲೂ ಅಸಂತೋಷವನ್ನು ಹಡುಕುವುದರಿಂದ ಸಮಾಜವನ್ನು ನಾವು ಸಂತೋಷದ ಕಡೆ ಎಂದಿಗೂ ಕೊಂಡೊಯ್ಯಲಾರೆವು.  ನೀವು ಗಳಿಸಿದ ಶೇಕಡಾ 89.33 ಅಂಕಗಳಿಗೆ ನಿಮ್ಮ ಕುಟುಂಬದವರೂ, ಮಿತ್ರರೂ ಎಲ್ಲರೂ ಮೆಚ್ಚಿಕೊಂಡಿದ್ದರೆ ಒಳ್ಳೆಯದಾಗುತ್ತಿತ್ತು.  ಆಗ ನಿಮಗೆ ಸ್ವಾಭಾವಿಕವಾಗಿಯೇ ಇನ್ನೂ ಹೆಚ್ಚು ಮಾಡುವ ಮನಸ್ಸಾಗುತ್ತಿತ್ತು.  ನಿಮ್ಮ ಮಕ್ಕಳು ತರುವ ಫಲಿತಾಂಶವನ್ನು ಸ್ವೀಕರಿಸಿ, ಸ್ವಾಗತಿಸಿ, ಸಂತೋಷ ವ್ಯಕ್ತಪಡಿಸಿ ಮತ್ತು ಅವರು ಮುನ್ನಡೆಯಲು ಪೆÇ್ರೀತ್ಸಾಹಿಸಿ ಎಂದು ನಾನು ಪೆÇೀಷಕರಲ್ಲಿ, ನೆರೆಹೊರೆಯವರಲ್ಲಿ ಆಗ್ರಹಪಡಿಸುವೆ.  ಇಲ್ಲವಾದರೆ ನಿಮಗೆ 100ಕ್ಕೆ 100ರಷ್ಟು ಅಂಕ ಬಂದಮೇಲೂ ನೀನು ಹೀಗೆ ಮಾಡಿದ್ದರೆ ಚೆನ್ನಾಗಿರುತ್ತಿತ್ತು, ನೀನು ಹಾಗೆ ಮಾಡಿದ್ದರೆ ಸರಿಯಾಗಿರುತ್ತಿತ್ತು ಎಂದು ಹೇಳುವಂತಹ ದಿನ ಬರಬಹುದು.  ಎಲ್ಲದಕ್ಕೂ ಒಂದು ಗೌರವ ಎನ್ನುವುದು ಇರಬೇಕು.ನನಗೆ ಜೋಧ್ ಪುರದಿಂದ ಸಂತೋಷ್ ಗಿರಿ ಗೋಸ್ವಾಮಿ ಎನ್ನುವವರು ಹೆಚ್ಚೂ ಕಡಿಮೆ ಇದೇ ರೀತಿಯ ಪತ್ರ ಬರೆದಿದ್ದಾರೆ.  ತಮ್ಮ ನೆರೆಹೊರೆಯವರು ತಾವು ಗಳಿಸಿದ ಫಲಿತಾಂಶವನ್ನು ಸ್ವೀಕರಿಸುತ್ತಿಲ್ಲ ಎಂದು ಹೇಳಿದ್ದಾರೆ.  ನೀನು ಇನ್ನಷ್ಟು ಉತ್ತಮವಾಗಿ ಮಾಡಬಹುದಿತ್ತು ಎಂದು ಅವರು ಹೇಳುವರೆಂದೂ ಗೋಸ್ವಾಮಿ ಹೇಳಿಕೊಂಡಿದ್ದಾರೆ.  ನನಗೆ ಕವಿತೆಯೊಂದು ಪೂರ್ತಿ ನೆನಪು ಬರುತ್ತಿಲ್ಲ.  ಬಹಳ ಹಿಂದೆ ಓದಿದ್ದೆ.  ಕವಿ ಹೇಳುತ್ತಾರೆ; '' ಜೀವನದ ಕ್ಯಾನ್ವಾಸ್ ಮೇಲೆ ನಾನು ವೇದನೆಯ ಚಿತ್ರ ಬರದಿದ್ದೆ.  ಅದರ ಪ್ರದರ್ಶನ ಏರ್ಪಟ್ಟಿತ್ತು.  ನೋಡಲು ಬಂದವರು ಕೆಲವರು ಅದಕ್ಕೆ ಸ್ವಲ್ಪ  ಟಚ್ ಅಪ್ ಬೇಕಿತ್ತು;  ನೀಲಿಗೆ ಬದಲಾಗಿ ಹಳದಿ ಬಣ್ಣ ಹಾಕಿದ್ದರೆ ಚೆನ್ನಾಗಿರುತ್ತಿತ್ತು.  ಇನ್ನೂ ಕೆಲವರು ಈ ರೇಖೆ ಇಲ್ಲಿನ ಬದಲು ಅಲ್ಲಿ ಇದ್ದಿದ್ದರೆ ಇನ್ನೂ ಚೆನ್ನಾಗಿರುತ್ತಿತ್ತು ಎಂದೆಲ್ಲಾ ಹೇಳುತ್ತಿದ್ದರು.  ನನ್ನವೇದನೆಯ ಚಿತ್ರದ ಕುರಿತು ಒಂದಿಬ್ಬರಾದರೂ ಕಣ್ಣೀರು ಹರಿಸಲಿಲ್ಲವೇ.... ಎಂದು ವ್ಯಥೆ ಎನಿಸಿತು ನನಗೆ ''.  ಕವಿತೆಯ ಧಾಟಿ ಹೀಗೆಯೇ ಇತ್ತು.  ಆದರೆ ನನಗೆ ಪೂರ್ಣ ನೆನಪಿಲ್ಲ.  ಆದರೆ ಭಾವ ಮಾತ್ರ ಇದೆ.  ಸಂತೋಷ್ ಗಿರಿಜೀ ಆವರೆ ನಿಮ್ಮ ಚಿಂತೆಯೂ ಅದೇ ಆಗಿದೆ.  ಗೌರವ್ ಅವರದ್ದು ಅದೇ ಪರಿಸ್ಥಿತಿ.  ನಿಮ್ಮಂತಹ ಕೋಟಿಗಟ್ಟಲೆ ವಿದ್ಯಾರ್ಥಿಗಳದ್ದೂ ಇದೇ ಪಾಡಾಗಿರಬಹುದು.  ಜನರ ಅಪೇಕ್ಷೆಗಳನ್ನು ಪೂರೈಸುವುದು ನಿಮ್ಮ ಮೇಲೆ ಹೊರೆಯಾಗಿಬಿಡುತ್ತದೆ.  ಇಂತಹ ಸ್ಥಿತಿಯಲ್ಲಿ ನೀವು ಸಮತೋಲನ ಕಳೆದುಕೊಳ್ಳಬೇಡಿ ಎಂದಷ್ಟೇ ನಾನು ನಿಮಗೆ ಹೇಳುವುದು.  ಪ್ರತಿಯೊಬ್ಬರೂ ತಮ್ಮ ಅಪೇಕ್ಷೆವ್ಯಕ್ತಪಡಿಸುತ್ತಾರೆ.  ಕೇಳಿಸಿಕೊಳ್ಳುತ್ತೀರಿ.  ಆದರೆ, ನೀವು ನಿಮ್ಮ ಮಾತಿಗೆ ಬದ್ಧರಾಗಿರಿ ಹಾಗೂ ಸ್ವಲ್ಪ ಇನ್ನಷ್ಟು ಉತ್ತಮ ಸಾಧನೆ ತೋರಲು ಪ್ರಯತ್ನ ಮಾಡುತ್ತಿರಿ.  ಆದರೆ, ದೊರಕಿದ್ದಕ್ಕೆ ನೀವು ಸಂತೋಷಪಡದಿದ್ದರೆ, ಪುನಃ ಹೊಸ ಕಟ್ಟಡ ನೀವು ಎಂದಿಗೂ ಕಟ್ಟಲಾರಿರಿ.  ಯಶಸ್ಸಿನ ಬಲವಾದ ತಳಪಾಯವೇ ದೊಡ್ಡ ಯಶಸ್ಸಿಗೆ ಆಧಾರವಾದೀತು.  ಯಶಸ್ಸಿನಿಂದ ಹುಟ್ಟಿದ ಅಸಂತೋಷ ಯಶಸ್ಸಿನ ಮೆಟ್ಟಿಲು ಆಗುವುದಿಲ್ಲ.  ಅದು ಅಪಯಶಸ್ಸಿನ ಖಾತರಿಯಾಗಿಬಿಡುತ್ತದೆ.  ಆದುದರಿಂದ ನಿಮಗೆ ಸಿಕ್ಕಿರುವ ಯಶಸ್ಸಿನಲ್ಲೇ ಅದರ ಸಾಪಲ್ಯವನ್ನು ಪದೇಪದೆ ಮೆಲುಕು ಹಾಕುತ್ತಿರಿ.  ಅದರಿಂದಲೇ ಹೊಸ ಯಶಸ್ಸಿನ ಸಾಧ್ಯತೆಗಳು ಹುಟ್ಟಿಕೊಳ್ಳುತ್ತವೆ ಎಂದು ನಾನು ನಿಮಗೆ ಹೇಳಬಲ್ಲೆ.  ಆದರೆ, ಈ ಮಾತನ್ನು ನಾನು ನೆರೆಹೊರೆಯವರು, ತಂದೆ-ತಾಯಿಗಳು, ಸಹವರ್ತಿಗಳನ್ನು ಕುರಿತು ಹೆಚ್ಚು ಹೇಳಬಯಸುವೆ.  ನಿಮ್ಮ ಅಪೇಕ್ಷೆಗಳನ್ನು ನಿಮ್ಮ ಮಕ್ಕಳ ಮೇಲೆ ದಯಮಾಡಿ ಹೇರಬೇಡಿ.  ಗೆಳೆಯರೇ, ಜೀವನದಲ್ಲಿ ಅಸಫಲರಾದರೆ ಜೀವನ ನಿಂತುಹೋಗಿಬಿಡುತ್ತದೆಯಾ?  ಒಂದೊಮ್ಮೆ ಪರೀಕ್ಷೆಯಲ್ಲಿ ಒಳ್ಳೆಯ ಅಂಕ ಪಡೆಯದಿದ್ದವರು ಕ್ರೀಡೆಯಲ್ಲಿ ಮುಂದೆ ಹೋಗಬಹುದು, ಸಂಗೀತದಲ್ಲಿ ಮೇಲೆ ಬರಬಹುದು, ಕುಶಲ ಕಲೆಗಳಲ್ಲಿ ಯಶಸ್ಸು ಗಳಿಸಬಹುದು, ವ್ಯಾಪಾರದಲ್ಲಿ ಶ್ರೇಯಸ್ಸು ಪಡೆಯಬಹುದು.  ದೇವರು ಪ್ರತಿಯೊಬ್ಬರಿಗೂ ಒಂದಲ್ಲಾ ಒಂದು ಅದ್ಭುತ ಲಕ್ಷಣವನ್ನು ನೀಡಿರುತ್ತಾನೆ.  ನೀವು ನಿಮ್ಮೊಳಗಿನ ಶಕ್ತಿಯನ್ನು ಗುರುತಿಸಿ ಅದರ ಮೇಲೆ ಒತ್ತು ಕೊಡಿ.  ನೀವು ಮುಂದೆ ಹೋಗಿಬಿಡುತ್ತೀರಿ.  ಇದು ಜೀವನದ ಎಲ್ಲಾ ಸ್ಥಳಗಳಲ್ಲಿ ಸಂಭವಿಸುತ್ತದೆ.  ನೀವು ಸಂತೂರ್ ಹೆಸರಿನ ವಾದ್ಯ ಕೇಳಿರಬೇಕು.  ಒಂದು ಕಾಲಕ್ಕೆ ಸಂತೂರ್ ವಾದ್ಯ ಕಾಶ್ಮೀರ ಕಣಿವೆಯಲ್ಲಿ ಜನಪದ ಸಂಗೀತದೊಡನೆ ಹೆಸರುವಾಸಿಯಾಗಿತ್ತು.  ಆದರೆ ಪಂಡಿತ್ ಶಿವಕುಮಾರ್ ಎಂಬುವವರು ಒಬ್ಬರಿದ್ದರು.  ಅವರ ಕಣ್ಣಿಗೆ ಈ ವಾದ್ಯ ಬಿದ್ದು ಇಂದು ವಿಶ್ವದಲ್ಲಿ ಒಂದು ಮಹತ್ವದ ವಾದ್ಯವಾಗಿಬಿಟ್ಟಿದೆ.  ಶೆಹನಾಯ್ ನಮ್ಮ ಸಂಗೀತ ಕ್ಷೇತ್ರದಲ್ಲಿ ಸೀಮಿತವಾದ ಜಾಗ ಪಡೆದಿತ್ತು.  ಹೆಚ್ಚಾಗಿ ರಾಜ ಮಹಾರಾಜರುಗಳ ದರ್ಬಾರಿನಲ್ಲಿ ಅದರ ಹೊರಗಿನ ದ್ವಾರದಲ್ಲಿ ಅದಕ್ಕೆ ಸ್ಥಾನ ಕೊಡಲಾಗಿತ್ತು.  ಆದರೆ ಉಸ್ತಾದ್ ಬಿಸ್ಮಿಲ್ಲಾಖಾನ್ ಯಾವಾಗ ಶೆಹನಾಯಿ ಕೈಗೆತ್ತಿಕೊಂಡರೋ, ಈಗ ಅದು ವಿಶ್ವದ ಉತ್ತಮ ವಾದ್ಯವಾಗಿಬಿಟ್ಟಿದೆ.  ಅದಕ್ಕೊಂದು ಖ್ಯಾತಿಬಂದಿದೆ.  ಆದುದರಿಂದ ನಿಮ್ಮ ಬಳಿ ಏನಿದೆಯೋ, ಹೇಗಿದೆಯೋ, ಅದರ ಯೋಚನೆ ಬಿಡಿ.  ಅದರ ಮೇಲೆ ಗಮನವಿಡಿ, ಪರಿಣಾಮ ಸಿಕ್ಕೇ ಸಿಗುತ್ತದೆ.ನನ್ನೊಲವಿನ ದೇಶವಾಸಿಗಳೇ, ನಮ್ಮ ಬಡ ಕುಟುಂಬಗಳ ಆರೋಗ್ಯದ ಮೇಲಿನ ವೆಚ್ಚ, ಅವರ ಜೀವನದ ಹಳಿಯನ್ನು ಏರುಪೇರು ಮಾಡಿಬಿಡುವುದನ್ನು ನಾನು ಆಗಾಗ ನೋಡುತ್ತಿರುವೆ.  ಅನಾರೋಗ್ಯಪೀಡಿತವಾಗದೇ ಇರುವುದರ ಮೇಲೆ ಖರ್ಚು ಬಹಳ ಕಡಿಮೆ ಬೀಳುತ್ತದೆ.  ಆದರೆ, ರೋಗಪೀಡಿತನಾದಮೇಲೆಆರೋಗ್ಯವಂತನಾಗಲು ಬಹಳ ವೆಚ್ಚ ತಗಲುತ್ತದೆ ಎಂಬುದು ನಿಜ.  ರೋಗ ಬಾರದ, ಆರ್ಥಿಕ ಹೊರೆ ಹೊರದೇ ಇರುವಂತಹ ಜೀವನವನ್ನೇಕೆ ನಾವು ನಡೆಸಬಾರದು?  ಅನಾರೋಗ್ಯದಿಂದ ಬಚಾವ್ ಆಗಲು ಅತಿ ದೊಡ್ಡ ಆಧಾರ ಸ್ವಚ್ಛತೆ.  ಬಡವರ ಸೇವೆಯನ್ನು ಯಾವುದಾದರೂ ಮಾಡುತ್ತದೆ ಎಂದಾದರೆ, ಅದು ಸ್ವಚ್ಛತೆ ಎಂದೇ ಹೇಳುವೆ.  ಇನ್ನು ಎರಡನೆಯದಾಗಿ ನಾನು ಯಾವಾಗಲೂಆಗ್ರಹಪಡಿಸುತ್ತಿರುವುದು ಯೋಗ್ ಅನ್ನು.  ಇದನ್ನು ಕೆಲವರು ಯೋಗಾ ಎನ್ನುವರು.  ಜೂನ್ 21 ಅಂತಾರಾಷ್ಟ್ರೀಯ ಯೋಗ ದಿವಸ.  ವಿಶ್ವದೆಲ್ಲೆಡೆ ಯೋಗಾ ಕುರಿತು ಒಂದು ಆಕರ್ಷಣೆ ಇದೆ.  ಶ್ರದ್ಧೆ ಇದೆ ಹಾಗೂ ಜಗತ್ತು ಇದನ್ನು ಸ್ವೀಕರಿಸಿದೆ.  ನಮ್ಮ ಪೂರ್ವಜರು ನಮಗೆ ನೀಡಿರುವ ಒಂದು ಅಮೂಲ್ಯ ಕೊಡುಗೆ ಇದು.  ಇದನ್ನು ನಾವು ವಿಶ್ವಕ್ಕೆ ನೀಡಿದ್ದೇವೆ.  ಪ್ರಕ್ಷಬ್ಧ ಸ್ಥಿತಿಯ ವಿಶ್ವಕ್ಕೆ, ಸಂತುಲಿತ ಜೀವನ ನಡೆಸುವ ಸಾಮರ್ಥ್ಯವನ್ನು ಯೋಗ ಕೊಡುತ್ತದೆ.  Prevention is better then cure.  .  ಯೋಗಾಭ್ಯಾಸ ಮಾಡುವ ವ್ಯಕ್ತಿಯ ಜೀವನಆರೋಗ್ಯವಾಗಿರಲು, ಸಂತುಲಿತವಾಗಿರಲು, ಸಬಲ ಇಚ್ಛಾಶಕ್ತಿಯ ಖನಿಜವಾಗಿರಲು ಅಪ್ರತಿಮ ಆತ್ಮವಿಶ್ವಾಸದಿಂದ ತುಂಬಿರುವ ಜೀವನವಾಗಿರಲು, ಪ್ರತಿಯೊಂದು ಕೆಲಸದಲ್ಲೂ ಏಕಾಗ್ರತೆ ಹೊಂದಿರಲು, ಇವೆಲ್ಲಾ ಸಹಜ ಪ್ರಯೋಜನಗಳಾಗಿವೆ.  21 ಜೂನ್ ಯೋಗಾ ದಿವಸ ಕೇವಲ ಒಂದು ಕಾರ್ಯಕ್ರಮವಲ್ಲ.  ಇದರ ವ್ಯಾಪ್ತಿ ಹೆಚ್ಚಲಿ.  ಪ್ರತಿ ವ್ಯಕ್ತಿಯ ಜೀವನದಲ್ಲಿ ಅದಕ್ಕೆ ಜಾಗ ಸಿಗಲಿ.  ಪ್ರತಿ ವ್ಯಕ್ತಿ ತಮ್ಮ ದಿನಚರಿಯಲ್ಲಿ 20 ನಿಮಿಷ, 25 ನಿಮಿಷ, 30 ನಿಮಿಷ ಯೋಗಕ್ಕಾಗಿ ಮೀಸಲಿಡಲಿ.  ಇದಕ್ಕಾಗಿ ಜೂನ್ 21 ಯೋಗಾ ದಿನ ನಮಗೆ ಸ್ಫೂರ್ತಿ ನೀಡುತ್ತದೆ.  ಕೆಲವೊಮ್ಮೆ ಸಾಮಾಜಿಕ ವಾತಾವರಣ ವ್ಯಕ್ತಿಯ ಜೀವನದಲ್ಲಿ ಬದಲಾವಣೆ ತರಲು ಕಾರಣವಾಗುತ್ತದೆ.  ನಿಮ್ಮ ಉಪಕ್ರಮಕ್ಕೆ ಇನ್ನೂ ಒಂದು ತಿಂಗಳಿದೆ.  ಜೂನ್ 21 ನೀವು ಎಲ್ಲೇ ಇರಿ, ಭಾರತ ಸರ್ಕಾರದ ವೈಬ್ ಸೈಟ್ ಗೆ  ಹೋದರೆ ಅದರಲ್ಲಿ ಯೋಗದ ಈ ಸಲದ ಪಠ್ಯಕ್ರಮ, ಯುವ ಯಾವ ಆಸನ, ಯಾವ ರೀತಿ ಮಾಡಬೇಕು, ಇದರ ಪೂರ್ಣ ವರ್ಣನೆ ಇದೆ.  ಅದನ್ನು ನೋಡಿ.  ನಿಮ್ಮ ಗ್ರಾಮದಲ್ಲಿ ಮಾಡಿಸಿ, ನಿಮ್ಮ ಮೊಹಲ್ಲಾದಲ್ಲಿ ಮಾಡಿಸಿ, ನಿಮ್ಮ ನಗರದಲ್ಲಿ, ಶಾಲೆಯಲ್ಲಿ, ಸಂಸ್ಥೆಯಲ್ಲಿ ಅಷ್ಟೇ ಏಕೆ, ನಿಮ್ಮ ಕಚೇರಿಯಲ್ಲಿ ಸಹ.  ಇದು ನನ್ನ ಆಶಯ.  ಇನ್ನೂ ಒಂದು ತಿಂಗಳು ಇದೆ. ಆರಂಭಿಸಿ ನೋಡಿ ಜೂನ್ 21ರ ದಿನದ ಪಾಲುಗಾರರಾಗುತ್ತೀರಿ ನೀವು.  ಕೆಲವು ಕಚೇರಿಗಳಲ್ಲಿ ನಿಯಮಿತವಾಗಿ ಬೆಳಿಗ್ಗೆ ಯೋಗಾ ಮತ್ತು ಪ್ರಾಣಾಯಾಮ ಸಾಮೂಹಿಕವಾಗಿ ನಡೆಯುತ್ತದೆ ಎಂದು ನಾನು ಕೆಲವೊಮ್ಮೆ ಓದಿರುವೆ.  ಇಡೀ ಕಚೇರಿಯ ದಕ್ಷತೆ ಹೆಚ್ಚುತ್ತದೆ.  ಸಂಸ್ಕೃತಿ ಬದಲಾಗುತ್ತದೆ.  ಪರಿಸರ ಮಾರ್ಪಾಡಾಗುತ್ತದೆ.  ಜೂನ್ 21ರ ಪ್ರಯೋಜನವನ್ನು ನಾವು ನಮ್ಮ ಜೀವನದಲ್ಲಿ ಯೋಗ ಅನುಸರಿಸಲು ಬಳಸಿಕೊಳ್ಳತ್ತೇವೆಯಾ, ಸಮಾಜ ಜೀವನದಲ್ಲಿ ಯೋಗ ತರಬಲ್ಲೇವಾ?  ನಾನು ಈ ಸಲ ಚಂಡೀಗಡದಲ್ಲಿ ನಡೆಯುವ ಕಾರ್ಯಕ್ರಮದಲ್ಲಿ ಭಾಗವಹಿಸಲು ಹೋಗುತ್ತಿರುವೆ.  ಜೂನ್ 21ರಂದು ನಾನು ಚಂಡೀಗಡದಲ್ಲಿ ಯೋಗಾಭ್ಯಾಸ ಮಾಡಲಿರುವೆ.  ನೀವೂ ಆ ದಿನ ಖಂಡಿತಾ ಕೂಡಿಕೊಳ್ಳಿ.  ಇಡೀ ವಿಶ್ವ ಅಂದು ಯೋಗಾ ಮಾಡಲಿದೆ.  ನೀವು ಹಿಂದೆ ಬೀಳಬಾರದೆಂದಷ್ಟೇ ನನ್ನ ಆಗ್ರಹ.  ನಿಮ್ಮ ಆರೋಗ್ಯ ಭಾರತವನ್ನು ಆರೋಗ್ಯಪೂರ್ಣ ಮಾಡಲು ಬಹಳ ಅಗತ್ಯ. ನನ್ನೊಲವಿನ ದೇಶವಾಸಿಗಳೇ, ಮನದ ಮಾತಿನ ಮೂಲಕ ನಾನು ನಿಮ್ಮೊಡನೆ ನಿರಂತರ ಸಂಪರ್ಕದಲ್ಲಿರುವೆ.  ನಾನು ಬಹಳ ಹಿಂದೆ ನಿಮಗೆ ಒಂದು ಮೊಬೈಲ್ ನಂಬರ್ ನೀಡಿದ್ದೆ.  ಅದರಲ್ಲಿ ಮಿಸ್ ಕಾಲ್ ಮಾಡಿ ನೀವು ಮನದ ಮಾತು ಕೇಳಬಹುದಾಗಿತ್ತು.  ಆದರೆ ಅದನ್ನು ಈಗ ಬಹಳ ಸುಲಭ ಮಾಡಲಾಗಿದೆ.  ಈಗ ಮನದ ಮಾತು ಕೇಳಲು ನೀವು ಕೇವಲ ನಾಲ್ಕು ಅಂಕಿಗಳ ಮೂಲಕ ಮಿಸ್ ಕಾಲ್ ಮಾಡಿ ಮನದ ಮಾತು ಕೇಳಿಸಿಕೊಳ್ಳಬಹುದು.  ಆ ನಾಲ್ಕು ಅಂಕಿಗಳೆಂದರೆ ಒಂದು ಸಾವಿರದ ಒಂಭೈನೂರ ಇಪ್ಪತ್ತೆರಡು - ಒಂದು, ಒಂಭತ್ತು, ಎರಡು, ಎರಡು - ಒಂದು, ಒಂಭತ್ತು, ಎರಡು, ಎರಡು  ಈ ಸಂಖ್ಯೆಗೆ ನೀವು ಮಿಸ್ ಕಾಲ್ ಮಾಡಿದರೆ ಯಾವಾಗಲಾದರೂ, ಎಲ್ಲಾದರೂ ಯಾವುದೇ ಭಾಷೆಯಲ್ಲಾದರೂ ನೀವು ಮನದ ಮಾತು ಕೇಳಬಲ್ಲಿರಿ.ಒಲವಿನ ದೇಶವಾಸಿಗಳೇ, ನಿಮ್ಮೆಲ್ಲರಿಗೂ ಮತ್ತೊಮ್ಮೆ ನಮಸ್ಕಾರ.   ನೀರು ಕುರಿತು ನಾನು ಹೇಳಿದ ಮಾತು ಮರೆಯಬೇಡಿ.  ನೆನಪಿರುತ್ತದೆ ಅಲ್ಲವೇ?  ಒಳ್ಳೆಯದು, ಧನ್ಯವಾದ, ನಮಸ್ಕಾರ.                                
                            
                        
                    
