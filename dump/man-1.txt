
                        
                            
                                    মন কী বাত, জনুৱারী ২০১৯ 
                                
                            
                                
                                    ঐগী নুংশিজরবা ইরৈবাকচাশিং, খুরুমজরিথা অসিগী তারিক ২১দা লৈবাক অসিনা য়াম্না নুংঙাইতবা থৌদোক অমগী পাও ফংই। কর্নাতকাগীতুমকুর জিলাদা লৈবা দা. শ্রী শ্রী শ্রী শিব কুমার স্বামি ঐখোয়গী ইরক্তা লৈত্রে। শ্রী শিব কুমার স্বামিনামহাক্কী মপুন্সি চুপ্পা মীয়ামগী সেবাদা কত্থোকখি। ভগবাল বাসাবেশ্বরনা ঐখোয়দা তাকপীরম্মি“কায়াকাবে কাইলাস” হায়বদি কন্না হোৎনদুনা ইশাগী থৌদাং পাংথোক্লগদি ভগবান শিবগী লৈফমকাইলাস ধামদা লৈবগা পাংখক্নি। শ্রী শিব কুমার স্বামি অসিগুম্বা ৱাখল্লোন অসিগী মতুং ইন্না চৎচবামীনি। মহাক্না মহাক্কী চহী চামগা তরামাথোইগী পুন্সী খোংচৎতা মীওই লিশিং কয়াগী কাংলুপকী, মহামশিংগী অমদি শেল থুমগী ফিভম হেঙ্গৎহন্নবা হোৎনবিরম্মি। মহাক অসি অংগ্রেজী সংস্কৃত অমদিকনার লোনগী অচৌবা পন্দিৎ অমসুনি। মহাক কাংলুপকী চৎন লোনচৎ শেমজবা মীওই অমসুনি।মহাক্না মীয়াম্বু চিঞ্জাক, লৈফম, মহৈ মশিং অমদি অৱাংবা থাক্কী লৌশিং ফংনবা পুন্সি চুপ্পা হোৎনখি।লৌমীশিংগী য়াইফ থৌরাং শিনবা হায়বসি স্বামীজিগী পুন্সীগী মাংজিল থাবা থৌদাংনি। সিদ্ধগঙ্গাদাশা–শন অমদি লৌউ শিংউবগী কুমহৈ চাং নাইনা পাংথোকই। ঐহাক ইকায় খুম্নজরিবা স্বামিজীঅসিগী য়াইফ থৌজাল কয়ারক ফংজখ্রে। ২০০৭তা শ্রী শ্রী শ্রী শিব কুমার স্বামিজী চহী ১০০ শুবগীকুমহৈদা ঐখোয়গী হান্নগী রাস্ত্রপতি দা. এ.পি.জে. অবদুল কলাম তুমকুর চৎখি। কলাম সাহেবনাথৌরম অসিদা ইকায় খুম্নজরিবা স্বামিজীবু শৈথাবা শৈরেং অমা থিবিখী।মহাক্না হায়:“ঐগী নুংশিজরবা ইরৈবাকচাশিং– নখোয়দা পীবদা নুংঙাইবাথৱায় অমদি হকচাংদা – নহাক্না লোয়না পীথোক্নিংইনহাক্কী লৌশিং লৈরবদি – মদু ময়ামগা য়েন্নৌনহাক্কী নরল লৈরবদি – মদু তঙায়ফদবশিংগা য়েন্নৌনং নহাক্কী পুক্নিং অমদি থম্মোয়অৱা অনা তারবশিংগী অৱাবা কোকহন্নবা।লোয়ননা ৱারবা থম্মোয়শিংবু নুংঙাইহন্নবা মখোয়দা পীবদা নুংঙাইবাতাইবং মপু মহাক্না থৌজানবীগনি নহাক্না তৌখিবশিং অদুগীদমক্তা।”দা. কলাম সাহেবকী শৈরেং অসি শ্রী শ্রী শ্রী শিব কুমার স্বামিজীগী পুন্সি অমদি সিদ্ধগঙ্গা মথকীথৌদাংশিং অদু নিংথিনা য়েক্লি। অসিগুম্বা অথোয়বা মীওইপোক অসিবু অমুক্কা হন্না ইকোক নোন্নাখুরুমজরি।ঐগী নুংশিরবা ইরৈবাকচাশিং,১৯৫০গী জনুৱারী ২৬তা ঐখোয়গী সংবিধান অসি চৎনবা হৌখিবনি; নুমীৎঅদুদগী ঐখোয়গী লৈবাকঅসি রিপব্লিক ওইখিবনি। লোয়ননা ঙরাং অসি য়াম্না চিং লেম্না রিপব্লিক দে পাংথোকখ্রে। অদুবু ঙসিঐহাক্না ৱাফম খরদি হায়জনিংই। ঐখোয়গী লৈবাক্তা য়াম্না মরুওইবা চৎনা কাংলোন অমা লৈ। মসিঐখোয়গী দেমোক্রেসিগী থানবা য়াদ্রবা শরুক অমনি লোয়ননা মসি রিপব্লিকতগীসু হেন্না লিরবনি।ঐনা হায়জরিবা অসি ভারতকী ইলেক্সন কম্মিসনগী মরমদনি। জনুৱারি ২৫ অসি ভারতকী ইলেক্সনকম্মিসন লিংখৎখিবগী নুমীৎনি। মসিবু নেস্নেল ভেতর্স দে হায়না খংনৈ। ভারত্তা পাংথোক্লিবা মীখলগীমতৌ অসি উবদা মালেমগী মীয়াম পুম্বনা ঙক্নৈ। লোয়ননা ঐখোয়গী ইলেক্সন কমিসন্না য়াম্না হৈশিংনা নিংথিনা পাংথোক্লিবা থৌরম অসি য়েংলুরগা ইরৈবাকচাশিংনা ইলেক্সন কম্মিসনগীদমকচাউথোকচবা ফাওবা হায়বসি হৌনশানি। ভারতকী মীপুম খুদিংমক্না রেজিস্তর তৌরবা ভোতর অমনামাহাকনা ভোৎ থাদবগী খোদোংচাবা অদু শুংশোয় শোয়দনা ফংহন্নবা হোৎনরি।হিমাচল প্রদেশকী সমুদ্র ইমায়দগী ফীৎ ১৫,০০০ হেন্না ৱাংবা মফমদা ভোৎ থাদফম শিনবা, অন্দমানঅমসুং নিকোবরগী লাপ্না তাম্না লৈখ্রবা ইথৎশিংদা ভোৎ থাদনবা শেম শারি। অদুগা ময়াম্নাগুজরাতকী গীরগী উমংদা শুপ্নতগী ভোতর অমখক্তদা ভোৎ থাদফম পোল্লিং বুৎ অমা শেমখি।শুপ্নতগী ভোতর অমখক্তগীদমক্তা খন্দুনা য়েংবিয়ু। ৱাফমশিং অসি তারগা ইলেক্সন কম্মিসনঅসিগীদমক্তা চাউথোকচবা হায়বসি মহৌশানি। ভোতর অমগী মমলবু খংদুনা মাগী ভোৎ থাদবগীঅধিকার মাংহন্দনবগীদমক্তা অরাপ্পা মনুংহুনজিনবা লমশিং য়ৌনা চৎলিবা কম্মিসন অসিগীশিন্মীশিং অমদি মখোয়গী তিম মসিনি ঐখোয়গী দেমোক্রেসীগী ফজবা অসি।ঐহাক্না ঐখোয়গী দোমোক্রেসীবু মপাঙ্গল কন্নবা হোৎনবদা লেপতনা হোৎনরিবা ইলেক্সন কম্মিসনঅসিগী থবক থৌওংবু থাগৎলি। ভোত থাদবগী থবক থৌরমদা অচৌবা থৌদাং য়ারিবা রাজ্য, রাজ্যশিংদা লৈরিবা কম্মিসনগী মীওইশিং, ঙাকশেলগী থবক্তা য়াওরিবা থৌমীশিং অমদি অতৈশিন্মীশিংবুসু নিং তম্না অমদি মীচং মীখায় লায়দনা থবক তৌবগীদমক থাগৎলি।হন্দক্কী চহীদা ঐখোয়গী লৈবাক অসিনা লোক সভাগী মীফম পাংথোক্কদৌরি। মসি ২১শুবা চহীচাদাপোকপা নহাশিংনা লোক সভাগী মীফমদা মখোয়গী ভোৎ থাদবগী অহানবা তঞ্জানি। মখোয়নালৈবাক্কী পোৎলুম অসি মখোয়গী মরেংবান্দা থাংগৎপগী মতম অদু লাক্লবনি। হৌজিক মখোয়লৈবাক্কী মরুওইবা ফিরেপ লৌবদা শরুক য়াবা হৌরবনি। মখোয় মশাগী মংলানবু লৈবাক্কী মংলান্দাতিলহনবগী মতমদু য়ৌরক্লবনি। ঐনা নহাশিংদা হায়নিংবদি নখোয় ভোৎ থাদবা য়াবগী মতাংদুয়ৌরক্লবদি ভোতর অমা ওইনা রেজিস্তার তৌবিরো। ঐখোয়না খংবিগদবদি লৈবাক্কী ভোতর অমাওইবা ভোত থাদবগী অধিকার ফাবা হায়বসে পুন্সিগী মরুওইবা পান্দমশিংগী মনুংদা য়াম্না মরুওইবাখোংথাং অমনি। লোয়ননা ভোৎ থাদবা অসি ঐগী ইথৌনি হায়বা ৱাখল অসি ঐনা খনবা তাই।করিগুম্বা খুদোংচাদবা অমদগী ভোৎ থাদবা ফংহৌদ্রবদি নুংঙাইতবা ফাওগনি। লৈবাক অসিদাতৌহৈদবা উহৈদবা উরবদি শোয়দনা অৱাবা ফাওগনি। ঐনা ভোৎ থাদবা নুমীৎতা ভোৎ থাদবাচৎহৌদবগী মসি থোক্লিবনি হায়না নুংঙাইতবা শোয়দনা ফাওবিগনি।ঐখোয়না ঐখোয় ইশাগী থৌদাং মশক খংবা তাই, ঐখোয়গী থম্মোয়দা ফাওরকপা ইহুল অসিঐখোয়গী চৎনবি ওইহনগদবনি, ঐখোয়গী চৎন লোনচৎ ওইহনগদবনি। ঐনা লৈবাক অসিগীশক্নাইরবা শক্নাইরবিশিংদা ঐখোয়গী ইলেক্সন নুমীৎতা ভোৎ শোয়দনা থাদগদবনি হায়বা খোংজংঅসি চংশিনবিদুনা মীয়াম্বু মীৎ না শিংহনবিয়ু হায়জরি। অসুম্না তৌরবদি নহা ওইরিবা ভোতর মশিংয়াম্না রেজিস্তার তৌরক্কনি লোয়ননা মখোয়না শরুক য়ারকপদগী ঐখোয়গী দেমোক্রেসী অসি হেন্নামরা চেৎহনগনি হায়বসে ঐহাক্কী থাজবনি।               ঐগী নুংশিরবা ইরৈবাকচাশিং,মঙাল নায়রবা ভারত ইমানা, অথোয়বা মীওইপোক কয়াবু পোকপীখি, লোয়ননা অথোয়বামীওইপোকশিং অদুনা অঙকপা শিংথানিঙায় ওইরবা থবক কয়া তৌবিরম্মি। ঐখোয়গী লৈবাক অসিমখল কয়াগী মনিনা থল্লবা লৈবাক্নি। অসিগুম্বা অথোয়বা মীওইপোকশিং অসিগী মনুংদা অমনিনেতাজী সুভাশ চন্দ্র বোস। জনুৱারী ২৩ অসি লৈবাক মীয়াম্না য়াম্না তোঙানবা মওং অমদা মাগীমপোক নুমীৎ পাংথোক্লি। নেতাজীগী মপোক নুমীৎ অসিদা ভারতকী নিং খা তম্বগী লালহৌদা শরুকয়াখিবা ভারতকী অথৌবশিংগী মফমদা কত্থোকপগী ম্যুজিয়ম অমা হাংদোকপগী লায়বক ফবা অদুফংজখি। অদোম্না খংবিরিবা অদুনি লিল কিলাগী মনুংদা নিং খা হেক তম্বদগী হৌজিক ফাওবাহাংদোক্তবা কা অমদি দলান কয়া লৈরি। লাল কিলাগী থোং লোল্লম্বা কাশিং অদু ফজরবা ম্যুজিয়মওন্থোকখ্রে। নেতাজী সুভাশ চন্দ্র বোস অমদি ইন্দিয়ান নেস্নেল আর্মীদা কত্থোক্লবা ম্যুজিয়ম্নি; য়াদ–এ–জালিয়ান, অমদি ১৮৫৭ ভারত নিংতম্বগী অহানবা লান্দা কত্থোক্লবা ম্যুজিয়ম লোয়ননা কমপ্লেক্সঅপুম্বসি লালহৌগী লায়শংগী শক্তমদা লৈবাক অসিদা কত্থোক্লি। ম্যুজিয়মশিং অসিগী চেক্তেকখুদিংদা ঐখোয়গী মঙাল নায়রবা পুৱারিগী নুংশিরবা মনম চেল্লি। ম্যুজিয়ম অসিগী মফম খুদিংদাঐখোয়গী নিংতম লালহৌগী থৌনা ফবা লান্মীশিংগী ৱারিবু খংহৌনবা ৱাফমশিং অসিনা ঐখোয়গীপুৱারিগী মনুং চংদুনা য়েংনিংবগী ৱাখল পোকহল্লি। মফম অসিমক্তদা ভারত ইমাগী থৌনা ফবামচাশিং– কর্নেল প্রেম সেহেগল, কর্নেল গুর্বক্স সিংহ ধিল্লোন অমসুং মেজর জেনরেল শাহনাৱাজখান্দা অংগ্রেজ লৈঙাক্না ৱায়েল চত্থখিবনি।ঐহাক্না লাল কিলাদা লালহৌগী লাইশং নেতাজীগা মরী লৈনবা ৱারি কয়াদা য়েংলিঙৈদা নেতাজীগীইমুং মনুংনা ঐঙোন্দা থোইদোক হেন্দোকপা তুপী অমা খুদোল তম্বীরকই। তুপী অদু নেতাজীনাউপলম্বনি। ঐহাক্না ম্যুজিয়ম অদুদা তুপী অদু অমুক শিন্নরে লোয়ননা মফম অদুদা লাকপা মীশিংনামদু উরগা লৈবাক নিংবগা ৱাখল্লোন পোকচনবা হায়দুনা। তশেংবমক্নি, ঐখোয়গী হেরোশিংগী মতিকমথৌনা অমদি লৈবাক নিংবগী ৱাখল্লোন অদু তোঙান তোঙানবা মওংদা অনৌবা মীরোনবু লেপ্তনাখংহনবা তঙায় ফদে। থা অমগী মমাংদা দিসেম্বর ৩০দা ঐহাক অন্দমান অমসুং নিকোবর ইথৎতাচৎলি। থৌরম অমদা নেতাজী সুভাশ চন্দ্র বোসনা চহী ৭৫গী মমাংদা মচু অহুমগী ফিরাল পায়হনখিবামফম অদুমক্তদা মচু অহুমগী ফিরাল পায়হনখি। ওক্তোবর ২০১৮দা লাল কিলাদা মচু অহুমগী ফিরালপায়হনখিবদা মীয়াম্না ঙক্নখি মরমদি মফম অদুদদি শুপ্নতগী ওগস্ত ১৫দতা ফিরাল চিংখৎপগী চৎনবিলৈ। অদুবু মতাং অসিদদি অজাদ হিন্দ সরকার লিংখৎখিবগী চহী ৭৫ মপুং ফাবগীনি। সুভাশ বাবুবুথৌনা ফবা লান্মী অমসুং পুন্সিনবদা হৈথোয় শিংথোয়বা ওইনা নিংশিংদুনা লৈরগনি। নিং তম্বগীলালহৌদা অথোয়বা থৌদাং য়াখিবা অথোয়বা লান্মীনি। দিল্লী চৎলো, নংনা ঐঙোন্দা ঈ পীয়ু ঐনানঙোন্দা নিংতম্বা পীগে হায়বা মগুন লৈরবা খোল্লাওশিং অসিনা মরম ওইদুনা ভারতকী মীয়ামগীথম্মোয়দা মফম কনখি। চহী কয়াগী মমাংদগী মীয়াম্না নেতাজীগা মরী লৈনবা ফাইলশিং অদু মীয়ামমমাংদা পুথোকহন্নিংবগী অপাম্বা অদু মীয়ামগী নিংবা থুংহনখ্রে, মসিগীদমক ঐহাক অপেনবাপোকই। প্রধান মন্ত্রীগী লৈফমদা নেতাজীগী ইমুং মনুংগী মীয়াম লাক্তুনা উনখিবা অদু ঐ নিংশিংলি।ঐখোয়না নেতাজীগা মরী লৈনবা ৱারি কয়া শান্নখি লোয়ননা নেতাজীগী মফমদা ইকায় খুম্নবা উৎখি।ভারতকী অথোয়বা মীওইপোকশিংদা মরী লৈনবা মফম কয়া দিল্লীদা শেমগৎনবা হোৎনবা অসিদাঐহাক নুংঙাই। বাবা সাহেব অম্বেদকরগা মরী লৈনবা ২৬, অলিপুর রোদ, নত্রগনা সরদার পতেলম্যুজিয়ম অমদি লালহৌগী লাইশং অদোম্না দিল্লীদা লাকপদা মফমশিং অসি শোয়দনা য়েংবিয়ু।ঐগী নুংশিরবা ইরৈবাকচাশিং, ঙসি ঐহাক্না নেতাজী সুভাশ চন্দ্র বোসকী মরমদা নৈনরি মদুসু মনকীবাত্তা। ঐহাক্না নেতাজীগী পুন্সিগা মরী লৈনবা ৱারী অমা তাহনজগে, ঐহাক্না রেদিওবু মীয়ামগাশম্নহন্নবগী মেদিয়ম অমগুম লৌজৈ। মতৌ অসুম্না নেতাজী অমদি রেদিওগা থানবা য়াদ্রবা মরী অমালৈনৈ লোয়ননা মহাকসু লৈবাক মীয়ামগা ৱারি শান্ননবগীদমক রেদিওবু খনখি।১৯৪২দা সুভাশ বাবুনা অজাদ হিন্দ রেদিও হৌদোকখি অমসুং রেদিওগী মেদিয়মদগী অজাদ হিন্দফৌজকী লান্মীশিং অমদি লাবাক মীয়ামদা ৱা ঙাংখি। সুভাশ বাবুনা রেদিওদা ৱা ঙাংবা হৌবগী মওংঅসি ময়ামদগী য়াম্না তোঙাল্লি। ৱা ঙাংবা হেক হৌরকপদা হায়, “দিস ইজ সুভাশ চন্দ্র বোস স্পিকিং তুয়ু ওবর দি অজাদ হিন্দ রেদিও…”। লোয়ননা মসি হেক তাবদা, তারিবা মীশিংদা অনৌবা ইনোৎঅনৌবা থৌনা হাপ্পিরকই।ঐঙোন্দা তাকপীরকপদা রেদিও স্তেসন অসিনা চয়োলগী ওইবা পাওসু লান্থোক্লম্মী পাও অদু ইংলিস, হিন্দি, তামিল, বঙ্গলা, মরাথি, পঞ্জাবি, পাশতো অমসুং উর্দু লোনশিংদা লান্থোকলম্মি। রেদিও স্তেসনঅসিদা গুজরাতকী এম.অর. ব্যাসজীনা অচৌবা থৌদাং লৌখি। অজাদ হিন্দ রেদিওদা শন্দোকপাথৌরমশিং অদু মীয়াম্না থোইদোক্না পাম্নরম্মি। লোয়ন লোয়ননা থৌরমশিং অসিনা নিংতম ইহৌগীলান্মীশিংদা অনৌবা থৌনাশিং পীখি।মসিগী লালহৌগী লাইশং অসিদা ভিজুয়েল আর্তস ম্যুজিয়ম অমা শাই। ভারতকী কালা অমসুংসংস্কৃতিবু পুক্নিং চিংশিন্নিঙায় ওইবা মওংদা উৎননবা হোৎনৈ। ম্যুজিয়ম অসিদা পুৱারিগা শাগোন্নবদাউত্থোকপা ৪ লৈরি অমসুং মফম অদুদা চহী ৩০০ হেন্না লিরবা অয়েকপা লাই অমসুং কালাগী থবক৪৫০ হেন্না লৈ। ম্যুজিয়ম অসিদা অমৃতা শের্গিল, রাজা রবি বর্ম, অবনিন্দ্রনাথ তেগোর, গগনেন্দ্রনাথতেগোর, নন্দলাল বোস, জামিনি রোই, সাইলোজ মুখর্জীনচিংবা অথোয়বা কালাকারশিংগী থোয়দোকহেন্দোক্না ফজরবা থবকশিংবু য়াম্না ফজনা উৎলি। ঐহাক্না ময়ামদা হায়জনিংবদি মফম অদুদাচৎপিয়ু অমদি গুরু রবিন্দ্রনাথ তেগোরগী থবকশিং অদু শুংশোয় শোয়দনা য়েংবিয়ু।হৌজিক ময়াম্না ঐঙোন্দা খন্বিরমগদবা অসি সোমদা কালাগী ৱারি শান্নরিঙৈদা কদোমদগীনোগুরুদেব তেগোরগী অথোয়বা থবক য়েংবগী ৱা হৌদোরক্লিবা হায়বসিনি। হৌজিক ফাওবদি ময়াম্নাগুরু রবিন্দ্রনাথ তেগোর অসি অইবা অমদি শৈরেংবা অমা ওইনা খনবিরি। অদুবু ঐহাক্নাহায়জনিংবদি গুরুদেব অসি লাইয়েকপা অমসু ওইরম্মি। মহাক্না হিরম কয়াদা লাই য়েকখ্রে, মহাক্নাউচেক কয়াগী লাই য়েকখ্রে, মহাক্না ফজরবা লেন্দস্কেপ কয়াগী লাইসু য়েকখ্রে। মসিদসু নত্তনা মহাক্নামীওইবগী লমচৎ শাজৎপু কালাগী মতেংনা কেনবাসতা য়েকথোকপগী থবকসু তৌখ্রে। অদুগামরুওইবা ৱাফম অমনা গুরুদেব তেগোরনা মহাক্কী অয়াম্বা থবশিং অসি মমিং অমত্তা থোনলমদে।অয়েকপা লাইশিং অসিবু য়েংলিবা মীওইশিং অদুনা অয়েকপা লাই অদুবু খংবগা লোয়ননা মদুদাপীরিবা পাওজেল অদু মশাগী ওইবা মীৎয়েংদা খংজগদবনি হায়না মহাক্না থাজরম্মি। মহাক্কীঅয়েকপা লাইশিং অদু য়ুরোপকী লৈবাকশিং, রসিয়া অমসুং অমেরিকাদসু উৎখ্রে। ঐহাক্না থাজৈময়াম্না লাহৌগী লাইশংদা মহাক্কী অয়েকপা লাই য়েংবা শোয়দনা চৎকনি।ঐগী নুংশিরবা ইরৈবাকচাশিং, ভারত অসি লাইনিংবশিংগী লমদম্নি। ঐখোয়গী লাইনিংবশিং অসিনামখোয়গী ৱাখল্লোন অমসুং থবশিংগী পাম্বৈনা নুংশি চান্ননা লৈমিন্নবা অমসুং মপাঙ্গল কনবা সমাজঅমা শেম্বগী পাওজেল পীবিরম্মি। সন্ত রবিদাস অসি মখোয়শিং অদুগী মনুংদা অমনি। ফেব্রুৱারি১৯ অসি রবিদাসকী মপোক কুমওন্নি। সন্ত রবিদাসজীগী দোহাশিং অসি য়াম্না মমিং চৎলি। সন্তরবিদাসজীনা ৱাহৈ পরেং খক্তদা মমল য়াম্লবা পাওজেল পীবিরম্মি, মহাক্না অসুম্না হায়বিরম্মি,“জাতি–জাতি মেন জাতি হৈ,     জো কেতন কে পাতরৈদাস মনুশ না জুর সকে     জব তক জাতি ন জাত”মসিগী ৱাহন্থোক্তি অসুম্না হনগনি মদুদি লফু মকু খোকপদা মনাগী মথংদা মনা লৈরমগনি, পুমলোয়লোয়বা মতমদা করি অমত্তা লেমহৌরোই, পাম্বী অদু পুমলোয় লোয়খিগনি। মতৌ অসুম তৌনাঐখোয়না তাইবং মীওইবশিংবু কালুপ কয়াদা খায়দোকপীরে অদুগী মীওইবা হায়বদুদি লৈহৌদ্রে।মহাক্না অসুম্না অমুক্কসু হায়বিরম্মি, করিগুম্বা তাইবং মপু অসিনা মীপুম খুদিংমক্কী মনুংদা লৈবাতারবদি মখোয়বু তোঙান তোঙানবা কাংলুপ্তা খায়দোকপীবা অসি অচুম্বা ওইরোই।      গুরু রবিদাস শেংলবা লমদম বরানসিদা পোকখি। সন্ত রবিদাসনা মহাক্কী পাওজেলশিংগী মতেংনা মপুন্সি চুপ্পাশু নোম্বা অমদি শিন্মীশিংগী মগুন তাক্নবা হোৎনখি। মহাক্না শু–নোম্বগী অশেংবা ৱাহন্থোক পীবিরম্মি হায়বদাহায়মনবা থোক্লোই। মহাক্না অসুম্না হায়বিরম্মি,“মন চঙ্গা তো কথৌতী মে গঙ্গা”হায়বদি, করিগুম্বা নহাক্কী পুক্নিং অমদি থম্মোয় অনিমক শেংলবদি তাইবং মপু অসি নহাক্কী থম্মোয়দা লেংদনালৈগনি। সন্ত রবিদাসকী পাওজেলশিং অসিনা মীওই কাংলুপ খুদিংমক্কী পুক্নিং চিংশিনবা ঙম্মি। চিতোরগীনিংথৌরেল, রানি নত্রগা মীরাবাই মহাক্কী তুংইনবা ঙাক্তনি। ঐহাক্না অমুক হন্না শন্ত রবিদাসপু খুরুমজরি।ঐগী নুংশিজরবা ইরৈবাকচাশিং, কিরন সিদরনা মাইগোবতা ঐহাকপু ভারতকী স্পেস প্রোগ্রাম অমদি তুংদা লমঅসিদা পায়খৎকদবা থবক থৌরমশিংগী মরমদা হায়ননবা ইবিরকই। ঐহাক্না মহৈরোইশিংদা স্পেস প্রোগ্রামদাপুক্নিং চংবগা লোয়ননা অতিয়াদগীসু হেন্না চৎখৎপগা লোয়ননা ৱাখল খল্লু হায়না খংহন্নিংবগী ৱাখল্লোনসুফোংদোকপীরকই। কিরনজী অদোমগী ৱাখল্লোন অমসুং অঙাংশিং অসিগীদমক্তা পীবিরিবা পাওজেলঅসিগীদমক্তা তৌবিমল খংবা উৎচরি।নুমীৎ খরনিগী মমাংদা ঐহাক অহমদাবাদতা চৎলুই, মফম অদুদা ঐহাক দা. বিক্রম সারাভাইগী মীতম মায়খুমহাংদোকপগী খুদোংচাবা অদু ফংজখি। ইন্দিয়ান স্পেস প্রোগ্রামদা দা. সারাভাইগী থৌদাংশিং অসি অদুক্কীমতিক মমল য়ামখ্রে। ঐখোয়গী স্পেস প্রোগ্রাম অসিদা লৈবাক অসিগী মশিং থিঙমদ্রবা নহা বিজ্ঞানিক কয়াগীথৌদাং য়াম্মি। ঐখোয়গী মহৈরোইশিংনা শেমজবা সেতেলাইত অমসুং সাউন্দিং রোক্কেৎ কয়া স্পেস য়ৌরেবায়বা ৱাফম অসিগীদমক ঐখোয়না চাউথোকচফম থোকই। হন্দক্কী জনুৱারী ২৪দা ঐখোয়গী মহৈরোইশিংনাশেমজবা কলাম সেত থাগৎখ্রে। ওরিশাদা য়ুনিবর্সিতীগী মহৈরোইশিংনা শাবা সাউন্দিং রোক্কেৎশিংনসু রেকোর্দকয়া থমখ্রে। লৈপাক অসিনা নিংতম্লকপদগীনা চহী ২০১৪ ফাওবদা পায়খৎপা স্পেস মিসন মশিংগা হৌখিবাচহী মরি অসিদা পায়খৎপা স্পেস মিসন মশিংগা চাউরাক্না মশিং অসি মান্নরে। ঐখোয়না স্পেসক্রাফঅমত্তদগী পুন্না সেতেলাইত ১০৪ থাগৎপগী ৱার্ল্দ রেকোর্দ থমখ্রে। ঐখোয় অতেনবা মতমগী মনুংদা চন্দ্রয়ান–২ কেম্পেনগী থোংদা থাগী লৈমায়দা ভারত খোংদারগনি।ঐখোয়গী লৈবাক অসিদা স্পেস তেক্নোলোজী অসিবু মীওইবগী থৱাই অমসুং লন–থুম ঙাকথোক্নবা মায় পাক্নাশিজিন্নরি। নোংলৈ নুংশিৎপু ওইরো, নত্রগা রেল লম্বী অমসুং কংফাল লম্বী ঙাক শেনবদা স্পেসতেক্নোলোজীদগী মতেং চাউনা ফংলি। ঐখোয়গী ঙামী ইচিল ইনাওশিংদা নাভিক খুৎলায়শিং য়েন্থোকখ্রে, মসিনা মখোয়বু ঙাক শেঞ্জবগা লোয়ননা শেন্থোক হেঙ্গৎহনবদসু চাউনা মতেং পীরি। ঐখোয়না স্পেসতেক্নোলোজী অসিবু সরকারনা পীরিবা তেংবাংশিং অসিগী দেলিবরী অমসুং একাউন্তেবিলিতীবু হেন্নাফগৎহনবদসু শিজিন্নরি। হাউসিং ফোর ওল হায়বদি মীপুম খুদিংমক্কী য়ুম হায়বা থৌরাং অসিদা রাজ্য ২৩গীচাউরাক্না য়ুম লাখ ৪০ জিও–তেগ তৌরে। মসিগা লোয়ননা মনরেগাগী মনুং চন্না চাউরাক্না লনগৈ কোতি অহুমমখায়সু জিও–তেগ তৌরে। ঐখোয়গী সেতেলাইত অসিনা ঙসি ঐখোয়গী হেঙ্গৎলক্লিবা পাঙ্গলগী খুদম্নি।মালেমগী অতৈ লৈবাকশিংগা ঐখোয়গা মরী ফগৎলক্লিবা অসিসু মসিগী অচৌবা খুদোলনি। সাউথ এসিয়াসেতেলাইত অসিদি তোপ তোপ্পা খোংথাং অমনি, মসিনা ঐখোয়গা য়ুমলোন্নরিবা মরূপ লৈবাকশিংদাচাউখৎপগী খুদোল পীরি। মশাগী য়াম্লবা কম্পিতিতিব লোঞ্চ সর্বিসনা ঙসি ভারতনা চাউখৎলক্লিবা লৈবাকশিংদানত্তনা চাউখৎলবা লৈবাক কয়াগী সেতেলাইৎ লোঞ্চ তৌরি। ঐখোয়গী স্পেস প্রোগ্রাম অসিনা অঙাংশিংদাহৌজিক ফাওবদি ওইথোক্লোয় হায়না খন্নরম্বা অৱাংবা অমসুং হেন্না চাউখৎপা ৱাখল খলহন্নবগী খুদোংচাবাপীরি। মসিনা ঐখোয়গী অঙাংশিংনা থৱানমীচাকশিংবু য়েংবগা লোয়ননা অনৌ অনৌবা থৱানমীচাকথিজিন্নবগী ৱাখল্লোনদা চিংশিনগনি।ঐগী নুংশিজরবা ইরৈবাকচাশিং, ঐহাক্না মতম লৈবা খিবিক্তা হায়জদুনা লাক্লি, শান্নরবদি ৱাখল মকা লামগনি।হন্দক্কী খেলো ইন্দিয়াদা অনৌবা অমসুং নহা শান্নরোয় কয়া থোরক্লি। জনুৱারি থাদা পুনেদা পাংথোকপা খেলোইন্দিয়া য়ুথ গেম্সতা মশান্না ১৮দা চাউরাক্না শান্নরোয় ৬,০০০না শরুক য়াখি। ঐখোয়না শান্ন খোৎনবগী লমদাঐ ইশাগী থাক্তা ফজনা হোৎনরবা মতমদতা ঐখোয়গী নহাশিংনা মালেমগী থাক্তা মখোয়গী তৌবা ঙম্বা অদুনিংথিনা উৎপা ঙমগনি। হন্দক্কী খেল্লো ইন্দিয়াদা রাজ্য খুদিংমক্তগী শান্নরোয়শিংনা ঙমজবি থাদুনা মাগী মাগীথাক্তা ফজনা শান্নখি। মেদল ফংলবা শান্নরোয় কয়াগী পুন্সি অদু থোইদোক্না ফিদম্নিঙায় ওই।বোক্সিংদা অকাশ গোর্খানা লুপাগী তকমান লৌখি, ঐনা তাজবদা অকাশপু পোকপা রামেশজী পুনেগী কমপ্লেক্সঅমগী চৌকিদারনি। মখোয়গী ইমুং পুন্না পার্কিং সেৎ অমদা লৈ। অমরোমদা মহারাস্ত্রগী অন্দর ২১গী নুপীকবাদ্দি তিমগী কেপ্তেন সোনালি হেলভি সত্তারাদগীনি। মহাক্না য়াম্না পিক্লিঙৈদা মহাক্কী অপোকপা লৈখিদ্রে।মহাক্কী মবুং অমসুং মমানা মহাক্কী হৈ–শিংবা অসি উৎচনবা মতেং পাংখি।কবাদ্দিগুম্বা মশান্নশিংদা মচানুপীশিংবু থোইনা শান্নহনিংদে, অদুম ওইনমক সোনালিনা কবাদ্দিবু পামজরুরেলোয়ননা মসিদা মহাক্কী থোইদোকপা হৈ–শিংবা উৎলে। অসানসোলদগী চহী ১০ খক্তা ঙায়রিবা অভিনাব শোহঅসি খেলো ইন্দিয়া গেম্সকী খ্বাইদগী নহা ওইবা শনাগী তকমান ফংবা শান্নরোইনি। কর্নাতকাগী লৌমী অমগীমচানুপী অকশ্যা বসাবনি কামৎনা ৱেৎলিফতিংদা শনাগী তকমান লৌখি। মহাক্না মহাক্কী মায় পাকপগী ক্রিদিৎমপাদা পীখি। মহাক্কী মপা অদু বেলগামগী লৌমী অমনি। ঐখোয়না অনৌবা ভারতকী মরমদা ঙাংনরি, নহাশিংগী পাঙ্গল অসিনি ঐখোয়না অনৌবা ভারত হায়রিবসি। খেলো ইন্দিয়াগী ৱারিশিংনা তাক্লিবদি, ন্যু ইন্দিয়াশেম্বদা থৌদাং লৌরিবসি অচৌবা সহরশিংদা লৈবা মীওই খক্তা নত্তে। অপিকপা সহর খুঙ্গং অমসুং খুন মচামচাদগী লাকপা নহারোল অঙাংশিং হৈথোই শিংথোইরবা নহা শান্নরোইশিংসু অচৌবা থৌদাং য়ারি।নুংশিরবা ইরৈবাকচাশিং, ময়াম্নামমিং লৈরবা ব্যুতী কনতেস্ত কয়াগী মরমদা তাবিরম্লগনি। অদুবু তোইলেৎলংহনবা চাংদম্নবগী ৱা করিগুম্বদা তাবিরবরা? হৌখিবা থা অমমুক্কী মমাংদগী চত্থরক্লিবা অঙকপা মখলগীচাংদম্নবা অসিদা তোইলেৎ লাখ ৫০ হেনবনা শরুক য়ারি। অঙকপা মখলগী চাংদম্নবা অসিগী মমিং লু হেনবাফজরবা অমাংশং, ময়াম্না মখোয়গী অমাংশংশিং অদু লু নান্না থম্বগী মথক্তা মচু কয়া শংবগা লোয়ননা ফজরবালাই কয়া য়েক্লগা হেন্না ফজনা উৎননবা হোৎনরি। ময়াম্না কাশ্মিরদগী কন্যাকুমারি অমসুং কৎচতগী কামরুপফাওবগী লু হেল্লবা খজরবা অমাংশং কয়াগী ফোতো সোসিয়েল মীদিয়াদা উবা ফংগনি। ঐহাক্না পঞ্চায়ৎকীলুচিংবা অমসুং গ্রাম প্রধানশিংদা ইশাগী পঞ্চায়ৎতা খোংচৎ অসি হৌদোক্নবা হায়জরি। ইশাগী লু নাল্লবা ফজরবাঅমাংশংগী ফোতো #MylzzatGharগা লোয়ননা সোসিয়েল মীদিয়াদা শোইদনা সেয়ার তৌবিয়ু।মরূপশিং, ওক্তোবর ২, ২০১৪দা ঐখোয়না ঐখোয়গী লৈবাক অসিবু লু হেন্না থম্বগী অমসুং অহাংবদাখোংহাম খুৎহাম তৌররোই হায়বগী কাওঙম্লরোইদবা খোংচৎ অমা পুন্না চৎপা হৌখি। ভারতকীমীয়ামগী মতেংগা লোয়ননা ওক্তোবর ২, ২০১৯ য়ৌগদবা য়াম্না ৱাৎলিঙৈ অসিদা ঐখোয় অহাংবদাখোংহাম খুৎহামদবা মায়কৈরোমদা চংশিল্লে। মসিনা বাপুজীদা মহাক্কী ১৫০শুবা মপোক কুমওন্দাপীবা শ্রদ্ধানজলি ওইবা ঙম্লগনি।লু–নানবা ভারত অমগী কাওঙম্লরোইদবা খোংচৎ অসিদা মন কী বাত তাবিরিবশিংগীসু থৌদাং য়াম্নাচাউরি। মরম অসি লৈবনা খুঙ্গং লাখ মঙা লিশিং য়াঙ্খৈদগী হেন্না অমসুং জিলা ৬০০, মখোয় অহাংবদাখোং হামজিন্দ্রে হায়বগী পাও অসি তম্বদা নুংঙাইবা পোকচৈ। মসিগা লোয়ননা ভারতকী খুঙ্গংশিংদা লুনানবগী কোভরেজ অসি চাদা ৯৮ হেল্লে অমসুং য়ুমথোং কতি মাপলমুক্তা অমাংশংগী খুদোংচাবাফংহনখ্রে।ঐহাক্কী পিক্লিবা মরূপশিং, পরিক্ষাগী মতম লাক্কদৌরে। হিমাচল প্রদেশতগী অনশুল শর্মনামাইগোভতা ঐহাকপু পরিক্ষাশিং অমসুং এগজাম ৱারিয়রশিংগী মরমদা হাইয়ু হায়দুনা ইবিরকই।অনশুলজী ৱাফম অসি পুখৎপীরকপগীদমক অদোম্বু থাগৎচরি। হোই, ইমুং কয়া অমগীদি চহীগীঅহৌবা শরুক অসি পরিক্ষাগী মতম্নি। মহৈরোই, মখোয়গী অহল লমনদগীনা ওজা ফাওবা লোয়নাপরিক্ষাগা মরী লৈনবা খবকশিংদা য়াম্নাচিল্লি।ঐহাক্না মহৈরোই খুদিংমক মখোয়গী মমা মপা অমসুং ওজাশিংদা য়াইফ পাওজেল পীজরি। ঐহাকহিরম অসিদা ঙসি মন কী বাত থৌরম অসিদা ৱারি শান্ননিংই। অদুবু নুমীৎ নিনি লৈরগা জনুৱারী ২৯দাঅয়ুক পুং ১১ তাবদা পরিক্ষা পে চর্চা হায়বা থৌরমদা লৈবাক অসিগা মহৈরোই ময়ামগা ৱারিশান্নগদৌরি হায়বসি খংবদা নুংঙাইবা পোকপীরমগনি। হন্দক্তি মহৈরোইগা লোয়ননা অহন লমনঅমসুং ওজাশিংশু থৌরম অসিদা শরুক য়াগদৌরি। অতোপ্পা লৈবাক কয়াগী মহৈরোইশিংশু শরুকয়াগদৌরি। পরিক্ষা পে চর্চা অসিদা পরিক্ষাগা লোয়নবা হিরম কয়া, মরুওইনা পাখৎপা য়াওদবাপরিক্ষাগী মরমদা নহা ওইরিবা মরূপশিংগা ৱারি য়াম্না শান্নগনি। ঐহাক্না মসিগীদমক্তা মীয়ামদা ইনপুৎঅমসুং ৱাখল্লোন থাবিরক্নবা হায়জখি। অদুগা ঐহাক্না নুংঙাইজরিবদি মাইগোভতা মশিং য়াম্লবামীয়াম্না মখোয়গী ৱাখল্লোন থাবিরকই। মসিদগী ৱাফম খরা অমদি সজেসন খরা ঐহাক্না শুংশোইশোইদনা তাউন হোলগী থৌরমদা মীয়ামগী মাংদা থমগনি। ময়াম শোইদনা থৌরম অসিদা শরুকয়াবিয়ু। সোসিয়েল মীদিয়া অমদি নমো এপকী খুত্থাংদা ময়াম্না মসিগী লাইব তেলিকাস্ত উবাফংবিগনি।ঐগী নুংশিজরবা ইরৈবাকচাশিং, জনুৱারী ৩০ অসি বাপুজী লৈখিদবা নুমীৎনি। পুং ১১ তাবা মতমদালৈবাক পুম্বনা লৈবাক নিংবা অথৌবশিংদা সদ্ধানজলি কৎপিয়ু। ঐখোয়সু ঐখোয়না লৈবা মফম অমাহেক্তদা মিনিৎ অনি অথৌবশিংদা শোইদনা শদ্ধানজলি কৎসি। ফিদম্নিঙায় ওইরবা বাপুজীবু পুকচেলশেংনা নিংশিংবগা লোয়ননা মহাক্কী মংলান মংফাওনহনবা অনৌবা ভারত অমা শাগৎপা নাগরিকঅমা ওইনা ইসাগী ইথৌ পাংথোকপা হায়বা ৱাফমশিং অসিগা লোয়ননা ঐখোয় পুন্না মাংলোমদাচৎখৎলসি। ২০১৯গী খোংচৎ অসি মায় পাক্না মাংলোমদা পুরসি। ময়াম্বু ঐহাক্না ঙমখৈ লৈতনা য়াইফপাওজেল পীজরি। হন্না–হন্না থাগৎচরি।                                              
                            
                        
                    
