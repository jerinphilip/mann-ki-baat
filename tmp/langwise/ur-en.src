من کی بات، فروری 2019 نئی دہلی،24 فروری / میرے پیارے اہل وطن ، آداب!
آزادی کے اتنے طویل عرصے تک ہم سب کو جس وار میموریل کا انتظار تھا وہ اب ختم ہونے جا رہا ہے۔ اس کے بارے میں اہل وطن کا تجسس ، ان کا شوق انتہائی فطری ہے۔ نریندر مودی ایپ پر اُڈوپی ، کرناٹک کے جناب اونکار شیٹی جی نے نیشنل وار میموریل تیار ہونے پر اپنی مسرت کا اظہار کیا ہے۔ مجھے حیرت بھی ہوتی تھی اور درد بھی کہ ہندوستان میں کوئی نیشنل وار میموریل (قومی جنگی یادگار) نہیں تھا۔ ایک ایسا میموریل جہاں قوم کی حفاظت کے لئے اپنی جان نچھاور کرنے والے بہادر جوانوں کی بہادری کی کہانیوں کو سنبھال کر رکھا جا سکے ۔ میں طے کیا کہ ملک میں ایک ایسی یادگار ضرور ہونی چاہئے ۔ہم نے نیشنل وار میموریل کی تعمیر کا فیصلہ کیا اور مجھے خوشی ہے کہ یہ یادگار اتنے کم وقت میں بن کر تیار ہو چکی ہے۔ کل یعنی 25 فروری ہو ہم کروڑوں اہل وطن اس قومی فوجی یادگار کو ، اپنی فوج کے سپرد کریں گے۔ ملک اپنا قرض ادا کرنے کی ایک چھوٹی سی کوشش کرے گا۔دلی کے دل یعنی وہ جگہ جہاں پر انڈیا گیٹ اور امر جوان جیوتی موجود ہے ، بس اس کے بالکل قریب یہ ایک نئی یادگار بنائی گئی ہے۔ مجھے یقین ہے کہ اہل وطن کے لئے قومی فوجی یادگار جانا کسی تیرتھ استھل جانے کے برابر ہوگا۔ قومی فوجی یادگار آزادی کے بعد عظیم ترین قربانی دینے والے جوانوں کے تئیں قوم کی احسان مندی کی علامت ہے۔ یادگار کا ڈیزائن ، ہمارے لافانی فوجیوں کے غیر معمولی حوصلے کو ظاہر کرتا ہے۔ قومی فوجی یادگار کا تصور چار کنسنٹرک سرکل یعنی چار چکروں پر مرکوز ہے۔ جہاں ایک فوجی کی پیدائش سے لے کر شہادت تک کے سفر کا بیان ہے۔ اگر چکر کی لو ، شہید فوجی کے امر ہونےکی علامت ہے۔ دوسرا سرکل ویرتا چکر کا ہے جو فوجیوں کے حوصلے اور بہادری کو ظاہر کرتا ہے۔ یہ ایک ایسی گیلری ہے جہاں دیواروں پر فوجیوں کی بہادری کے کارناموں کو ابھارا گیا ہے ۔ اس کے بعد تیاگ چکر ہے۔ یہ سرکل فوجیوں کی قربانی کو ظاہرکرتا ہے۔ اس میں ملک کے لئے عظیم ترین قربانی دینے والے فوجیوں کے نام سنہرے الفاظ میں لکھے گئے ہیں۔ اس کے بعد رکشک چکر ہے جو سیکورٹی کو ظاہرکرتا ہے۔ اس سرکل میں گھنے پیڑوں کی قطار ہے۔ یہ پیڑ فوجیوں کی علامت ہیں اور ملک کے شہریوں کو یہ یقین دلاتے ہوئے پیغام دے رہےہیں کہ ہر پہر فوجی سرحد پر تعینات ہے اور اہل وطن محفوظ ہیں۔ کل ملاکر دیکھیں تو قومی فوجی یادگار کی پہچان ایک ایسے مقام کے طور پر بنے گی جہاں لوگ ملک کے عظیم شہیدوں کے بارے میں جانکاری لینے ، اپنے احسان مندی ظاہر کرنے ، اس پر ریسرچ کرنے کے مقصد سے آئیں گے۔ یہاں ان بلیدانیوں (قربانی کا نذرانہ پیش کرنے والوں ) کی کہانی ہے جنہوں نے ملک کے لئے اپنی جان نچھاور کر دی ، تاکہ ہم زندہ رہ سکیں ، تاکہ ملک محفوظ رہے اور ترقی کر سکے۔ ملک کی ترقی میں ہماری مسلح افواج ، پولیس اور نیم فوجی دستوں کے عظیم تعاون کو الفاظ میں بیان کرنا ممکن نہیں ہے۔ گذشتہ برس اکتوبر میں مجھے نیشنل پولیس میموریل ، (قومی پولیس یادگار ) کو بھی ملک کے نام وقف کرنے کی خوش بختی حاصل ہوئی تھی۔ وہ بھی ہمارے اس خیال کا عکس تھا جس کے تحت ہم مانتے ہیں کہ ملک کو ان مرد اور خاتون پولیس اہلکاروں کا احسان مند ہونا چاہئے جو مسلسل ہماری حفاظت میں مصروف رہتے ہیں۔ میں امید کرتا ہوں کہ آپ قومی فوجی یادگار اور نیشنل پولیس میموریل کو دیکھنے ضرور جائیں گے۔ آپ جب بھی جائیں وہاں لی گئی اپنی تصویروں کو سوشل میڈیا پر ضرور شیئر کریں تاکہ دوسرے لوگوں کو بھی اس سے ترغیب ملے اور وہ بھی اس مقدس مقام ، اس یادگار کو دیکھنے کے آرزور مند بنیں ۔میرے پیارے اہل وطن!
من کی بات کے لئے آپ کے ہزاروں خطوط اور کمنٹ مجھے الگ الگ ذرائع سے پڑھنے کو ملتے رہتے ہیں اس بار جب میں آپ کے کمنٹ پڑھ رہا تھا تب مجھے آتش مکھو پادھیائے جی کاایک بہت ہی دلچسپ کمنٹ میرے دھیان میں آیا۔ انہوں نے لکھا ہے کہ سال 1900 میں 3 مارچ کو انگریزوں نے برسا منڈا کو گرفتار کیا تھا تب ان کی عمر صرف 25 سال کی تھی ۔ اتفاق ہی ہے کہ 3 مارچ کو ہی جمشید جی ٹاٹا کی جینتی ہوئی ہے اور وہ آگے لکھتے ہیں کہ یہ دونوں شخصیات الگ الگ خاندانی پیس منظر سے ہیں جنہوں نے جھارکھنڈ کی وراثت اور تعریف کو خوشحال بنایا۔ من کی بات میں برسا منڈا اور جمشید جی ٹاٹا کو خراج عقیدت پیش کرنے کا مطلب ایک طرح سے جھارکھنڈ کی قابل فخر تاریخ اور وراثت کو سلام کرنے جیسا ہے۔ آتش جی میں آپ سے متفق ہوں ان دو عظیم شخصیات نے جھارکھنڈ کا ہی نہیں پورے ملک کا نام روشن کیا ہے۔ پورا ملک ان کے تعاون کے لئے ان کا احسان مند ہے ۔ آج ہمارے نوجوانوں کو رہنمائی کے لئے کسی باعث تحریک شخصیت کی ضرورت ہے تو وہ ہیں بھگوان برسا منڈا ۔ انگریزوں نے چھپ کر بڑی ہی چالاکی سے انہیں اُس وقت پکڑا تھا جب وہ سو رہے تھے ۔ کیا آپ جانتے ہیں کہ انہوں نے ایسی بزدلانہ کارروائی کا سہارا کیوں لیا؟ کیوں کہ اتنی بڑی سلطنت کھڑی کرنے والے انگریز بھی ان سے خوف زدہ رہتے تھے ۔ بھگوان برسا منڈا نے نہ صرف اپنے روایتی تیر کمان سے ہی بندوقوں اور توپوں سے لیس انگریزی حکومت کو ہلا کر رکھ دیا تھا۔ در اصل جب لوگوں کو ایک تحریک افزا قیادت ملتی ہے تو پھر ہتھیاروں کی طاقت پر لوگوں کی اجتماعی قوت ارادی بھاری پڑتی ہے۔ بھگوان برسا منڈا نے انگریزوں سے نہ صرف سیاسی آزادی کے لئے جدو جہد کی بلکہ آدیواسیوں کے سماجی اور اقتصادی حقوق کے لئے بھی لڑائی لڑی۔اپنی مختصر سی زندگی میں انہوں نے یہ سب کر دکھایا ۔ محروموں اور استحصال زدہ لوگوں کی تاریکی سے پُر زندگی میں سورج کی طرح روشنی بکھیری۔ بھگوان برسا منڈا نے 25 سال کی مختصر عمر میں ہی اپنی قربانی دے دی ۔ برسا منڈا جیسے بھارت ماں کے سپوت ملک کے ہر حصے میں ہوئے ہیں ۔ شاید ہندوستان کا کوئی کونا ایسا ہو گا جہاں صدیوں تک چلی ہوئی آزادی کی اس جنگ میں کسی نے تعاون نہ دیا ہو۔ لیکن بد قسمتی یہ ہے کہ ان کے ایثار ، بہادری اور قربانی کی کہانیاں نئی نسل تک پہنچی ہی نہیں ۔ اگر بھگوان برسا منڈا جیسی شخصیت نے ہمیں اپنے وجود کا احساس کرایا تو جمشید جی ٹاٹا جیسی شخصیت نے ملک کو بڑے بڑے ادارے دیئے۔ جمشید جی ٹاٹا صحیح معنوں میں ایک دور اندیش شخص تھے جنہوں نے نہ صرف ہندوستان کے مستقبل کو دیکھا بلکہ اس کی مضبوط بنیاد بھی رکھی۔ وہ اچھی طرح واقف تھے کہ ہندوستان کو سائنس ، ٹیکنالوجی اور صنعتی مرکز بنانا مستقبل کے لئے ضروری ہے۔ یہ ان کا ہی ویژن تھا جس کے نتیجے میں ٹاٹا انسٹی ٹیوٹ آف سائنس کا قیام عمل میں آیا جسے اب انڈین انسٹی ٹیوٹ آف سائنس کہا جاتا ہے۔ یہی نہیں انہوں نے ٹاٹا اسٹیل جیسے کئی عالمی معیار کے ادارےاور صنعتیں بھی قائم کیں۔ جمشید جی ٹاٹا اور سوامی وویکا نند جی کی ملاقات دورۂ امریکہ کے دوران جہاز میں ہوئی تھی تب ان دونوں کی گفتگو میں ایک اہم موضوع ہندوستان میں سائنس اور ٹیکنالوجی کی نشر و اشاعت تھی۔ کہتے ہیں اسی گفتگو سے انڈین انسٹی ٹیوٹ آف سائنس کی بنیاد پڑی۔میرے پیارے اہل وطن!
ہر سال کی طرح اس بار بھی پدم ایوارڈ کے تعلق سے لوگوں میں بڑا اشتیاق تھا۔ آج ہم ایک نیو انڈیا کی طرف مائل ہیں۔ اس میں ہم ان لوگوں کا احترام کرنا چاہتے ہیں جو زمینی سطح پر اپنا کام بے لوث جذبے سے کررہے ہیں۔ اپنی محنت کی دم پر الگ الگ طریقے سے دوسروں کی زندگی میں مثبت تبدیلی لارہے ہیں۔ دراصل وہ سچے کرم یوگی ہیں جو عوامی خدمت ، سماج کی خدمت اور ان سب سے بڑھ کر قوم کی خدمت میں بے لوث جذبے کے ساتھ مصروف رہتےہیں۔ آپ نے دیکھا ہوگا جب پدم ایوارڈ کا اعلان ہوتا ہے تو لوگ پوچھتے ہیں کہ یہ کون ہیں؟ ایک طرح سے اسے میں بہت بڑی کامیابی مانتا ہوں کیونکہ یہ وہ لوگ ہیں جو ٹی وی، میگزین یا اخباروں کے فرنٹ پیج پر نہیں ہیں۔یہ چکاچوند کی دنیا سے دور ہیں لیکن یہ ایسے لوگ ہیں جو اپنے نام کی پروا ہ نہیں کرتے بس زمینی سطح پر کام کرنے میں یقین رکھتے ہیں۔ ‘یوگہ کرم سو کوشلم ’ گیتا کے پیغام کو وہ ایک طرح سے جیتے ہیں۔ میں ایسے ہی لوگوں کے بارے میں میں آپ کو بتانا چاہتا ہوں۔ اڈیشہ کے دیتاری نائیک کے بارے میں آپ نے ضرور سنا ہوگا۔ انہیں کینال مین آف دی اڈیشہ یونہی نہیں کہا جاتا۔ دیتاری نائیک نے اپنے گاؤں میں اپنے ہاتھوں سے پہاڑ کاٹ کر تین کلو میٹر تک نہر کا راستہ بنادیا۔ اپنی محنت سے سنچائی اور پانی کا مسئلہ ہمیشہ کے لئے دور کردیا۔ گجرات کے عبدالغفور کھتری جی کو ہی لیجیئے، انہوں نے کچھ کے روایتی روغن پیٹنگ کے احیا کا بے مثال کام کیا۔ وہ اس نایاب پیٹنگ کو نئی نسل تک پہچانے کا بڑا کام کررہے ہیں۔ عبدالغفور کے ذریعہ بنائی گئی ‘ٹری آف لائف، فن پارے ’’ کو ہی میں نے امریکہ کے سابق صدر براک اوبامہ کو تحفہ میں دیا تھا۔ پدم ایوارڈ پانے والوں میں مراٹھواڑہ کے شبیر سید گئو ماتا کے سیوک کے طور پر جانے جاتے ہیں۔ انہوں نے جس طرح اپنی پوری زندگی گئو ماتا کی خدمت میں کھپا دی ، یہ اپنے آپ میں انوکھا ہے۔ مدورے چنا پلئی وہ شخصیت ہیں، جنہوں نے سب سے پہلے تمل ناڈو میں کلن جیئم تحریک کے ذریعہ مصیبت زدوں اور استحصال زدوں کو بااختیار بنانے کی کوشش کی۔ ساتھ ہی کمیونٹی چھوٹے مالی نظام کی شروعات کی ۔ امریکہ کی ٹاؤپورچون ۔ لینچ کے بارے میں سن کرآپ حیرت سے بھر جائیں گے لینچ آج یوگ کا جیتا جاگتا ادارہ بن گیا ہے۔ سو برس کی عمر میں بھی وہ دنیا بھر کے لوگوں کو یوگ کی ٹریننگ دے رہی ہیں اور اب تک ڈیڑھ ہزار لوگوں کو یوگ ٹیچر بناچکی ہیں۔جھاڑکھنڈ میں لیڈی ٹارزن کے نام سے مشہور جمنا ٹوڈو نے ٹمبر مافیا اور نکسلیوں سے لوہا لینے کا جرات مندانہ کام کیا۔ انہوں نے نہ صرف پچاس ہیکٹر جنگل کو اجڑنے سے بچایا بلکہ دس ہزار خواتین کو متحد کرکے پیڑوں اور جاندار وں کے تحفظ کے لئے آمادہ کیا۔ یہ جمنا جی کی محنت کا ہی نتیجہ ہے کہ آج گاؤں والے ہر بچے کی پیدائش پر 18 پیڑ اور لڑکی کی شادی پر دس پیڑ لگاتے ہیں۔ گجرات کی مکتا بین پنکج کمار دگلی کہانی آپ کو تحریک سے بھر دے گی۔ خود دیویانگ ہوتے ہوئے بھی انہوں نے دیویانگ خواتین کی ترقی کے لئے جو کام کئے ، اس کی مثال ملنا مشکل ہے۔ چکشو مہیلا سیوا گنج نام کا ادارہ قائم کرکے وہ بینائی سے محروم بچوں کو خود کفیل بنانے کے مقدس کام میں مصروف ہیں۔ بہار کے مظفر پور کی کسان چاچی یینی راج کماری دیو کی کہانی بھی بہت حوصلہ افزا ہے۔ خواتین امپاورمنٹ اور زراعت کو نفع بخش بنانے کی سمت میں انہوں نے ایک مثال پیش کی ہے۔ کسان چاچی نے اپنے علاقے کی تین سو خواتین کو خود امدادی گروپ سے جوڑا اور اقتصادی اعتبار سے خودکفیل بنانے کے لئے راغب کیا۔ انہوں نے گاؤں کی خواتین کو کھیتی کے ساتھ ہی روزگار کے دیگر وسائل کی ٹریننگ دی۔ خاص بات یہ ہے کہ انہوں نے کھیتی کے ساتھ ٹکنالوجی کوجوڑنے کا کام کیا اور میرے ہم وطنو ، شاید پہلی بار ایسا ہوا ہے کہ اس سال جو پدم ایوارڈ دیئے گئے ہیں ان میں سے بارہ کسانوں کو پدم ایوارڈ ملے ہیں۔ عام طو رپر زرعی شعبے سے وابستہ بہت ہی کم لوگ اور براہ راست زراعت کا کام کرنے والے بہت ہی کم لوگ پدم شری کی فہرست میں آئے ہیں۔ یہ اپنے آپ میں بدلتے ہوئے ہندستان کی جیتی جاگتی تصویر ہے۔ میرے پیارے ہم وطنو!
میں آج آپ سب کے ساتھ ایک ایسے دل کو چھو لینے والے تجربے کے بارے میں بات کرنا چاہتا ہوں جو گزشتہ چند دنوں سے میں محسوس کررہا ہوں۔ آج کل ملک میں جہاں بھی جارہا ہوں ، میری کوشش رہتی ہے کہ ‘ آیوشمان بھارت’ کی اسکیم پی ایم ۔جے اے وائی یعنی پردھان منتری جن آروگیہ یوجنا کے کچھ مستفدین سے ملاقات کروں۔ کچھ لوگوں سے بات چیت کرنے کا موقع ملا ہے ۔ اکیلی ماں اس کے چھوٹے بچے ، پیسوں کی کمی کی سبب علاج نہیں کراپارہی تھی۔ اسکیم سے اس کا علاج ہوا اور وہ صحت مند ہوگئی ۔ گھر کا سربراہ ، محتنت مزدوری کرکے اپنے خاندان کی دیکھ بھال کرنے والا حادثہ کا شکا ہوگیا، کام نہیں کرپارہا تھا، اس اسکیم سے اس کو فائدہ ملا اور وہ دوبارہ صحت مند ہوگیا، نئی زندگی جینے لگا۔بھائیوں-بہنوں!
گزشتہ پانچ مہینوں کے دوران تقریباً 12 لاکھ کنبے اس اسکیم کا فائدہ اٹھا چکے ہیں۔ میں نے دیکھا کہ غریب کی زندگی میں اس سے کتنی تبدیلی آرہی ہے۔ آپ سب بھی اگر کسی بھی ایسے غریب شخص کو جانتے ہیں جو پیسوں کی کمی کی وجہ سے علاج نہیں کرا پارہا ہے تو ، اسے اس اسکیم کے بارے میں ضرور بتائیں۔ یہ اسکیم ہر ایسے غریب شخص کے لئے ہی ہے۔میرے پیارے ہم وطنوں!
اسکولوں میں امتحانات کا وقت شروع ہونے والا ہے۔ پورے ملک میں علیحدہ علیحدہ ایجوکیشن بورڈ آئندہ کچھ ہفتوں میں دسویں اور بارہویں جماعت کے بورڈ کے امتحانات کا عمل شروع کردیں گے۔ امتحانات میں شامل ہونے والے تمام طلباء کو ان کے گارجین کو تمام اساتذہ کو میری جانب سے نیک خواہشات پیش کرتا ہوں۔کچھ قبل دہلی میں ‘پریکشا پہ چرچا ’ کا ایک بہت بڑا انعقاد ٹاؤن ہال کے فارمیٹ میں ہوا ۔ اس ٹاؤن ہال کے پروگرام میں مجھے ٹیکنالوجی کی وساطت سے اندرون اور بیرون ملک کے کروڑوں طلباء کے ساتھ ان کے گارجین، اساتذہ کے ساتھ بات چیت کرنے کا موقع ملا تھا۔ ‘پریکشا پہ چرچا’ ، اس کی ایک خصوصیت یہ رہی کہ امتحان سے متعلق مختلف موضوعات پر کھل کر بات چیت ہوئی۔کئی ایسے پہلو سامنے آئے کہ یقینی طورپر طلباء کے لئے مفید ہو سکتے ہیں۔ تمام طلباء ، ان کے اساتذہ ، والدین یوٹیوب پر اس پروگرام کی پوری ریکارڈنگ دیکھ سکتے ہیں تو آنے والے امتحان کے لئے میرے سبھی ایگزام ویریئرز کو ڈھیر ساری نیک خواہشات۔میرے پیارے ہم وطنوں!
بھارت کی بات ہو تو تیوہار کی بات نہ ہو، ایسا ہو ہی نہیں سکتا۔ شاید ہی ہمارے ملک میں کوئی دن ایسا نہیں ہوتا ہے جس کی اہمیت نہ ہو، جس کا کوئی تیوہار نہ ، کیونکہ ہزار وں سال پرانی تہذیب و ثقافت کی وراثت ہمارے پاس ہے۔ کچھ ہی دن بعد مہاشیو راتری کا تیوہار آنے والا اور اس بار تو شیو راتری تو سوموار کو ہے اور جب شیو راتری سوموار کو ہوتو اس کی ایک خاص اہمیت ہمارے دل و ماغ پر حاوی ہوجاتی ہے۔ اس شیوراتری کے مبارک تیوہار پر میری آپ سب کو بہت بہت مبارکباد۔میرے پیارے ہم وطنوں!
کچھ دن قبل میں کاشی گیا تھا۔ وہاں مجھے دِویانگ بھائی -بہنوں کے ساتھ کچھ وقت گزارنے کا موقع ملا ۔ ان سے کئی موضوع پر بات چیت ہوئی۔ ان کا اعتماد واقعی متاثر کرنے والا اور تحریک دینے والا تھا۔بات چیت کے دوران ان میں سے ایک نوجوان کے ساتھ جب میں بات کر رہا تھا تو اس نے کہا کہ میں تو ایک اسٹیج آرٹسٹ ہوں۔ میں تفریحی پروگراموں میں می میکری کرتا ہوں، تو میں نے ایسے ہی پوچھ لیا کہ آپ کس کی می میکری کرتی ہو تو اس نے بتایا کہ میں پردھان منتری کی می میکری کرتا ہوں۔ تو میں نے ان سے کہا کہ ذرا کر کے دیکھائیے۔ میرے لیے یہ بڑا خوشگوار اور حیرت انگیز واقع تھا۔ انہوں نے‘ من کی بات’ میں جس طرح میں بات کرتاہوں اسی کی پوری می میکری کی اور من کی بات کی ہی می میکری کی۔ مجھے یہ سن کر بہت اچھا محسوس ہوا کہ لوگ نہ صرف من کی بات سنتے ہیں، بلکہ اسے کئی موقع پر یاد بھی کرتے ہیں۔ میں سچ مچ اس دویانگ نوجوان کی صلاحیت سے بہت ہی متاثر ہوا۔میرے پیارے ہم وطنوں!
من کی بات پروگرام کے ذریعے میں آپ سب کے ساتھ جڑنا میرے لئے ایک انوکھا تجربہ رہا ہے۔ ریڈیو کے ذریعے سے میں ایک طرح سے کروڑوں کنبوں کے ساتھ ہر مہینے روبرو ہوتا ہوں۔ کئی بارتو آپ سب سے بات کرتے ، آپ کے خطوط پڑھتے یا آپ کے ذریعے فون پر بھیجے گئے خیالات کو سنتے ہوئے مجھے ایسا محسوس ہوتا ہے کہ آپ نے مجھے اپنے خاندان کا حصہ مان لیا ہے۔ یہ میرے لئے ایک انتہائی خوشگوار تجربہ رہا ہے۔دوستوں!
To remove the pain and suffering, and cheer the sad hearts.
ہندوستان کی اس عظیم سرزمین نے بہت سی عظیم شخصیتوں کو جنم دیا ہے اور ان عظیم شخصیتوں نے انسانیت کے لیے کچھ حیرت انگیز ناقابل فراموش کام کیے ہیں۔ ہمارا ملک ‘‘بہورتنا وسندھرا ہے’’۔ ایسی عظیم شخصیات میں سے ایک تھے، نیتا جی سبھاش چندر بوس۔ 23 جنوری کو پورے ملک نے ایک الگ انداز میں ان کا یوم پیدائش منایا۔ نیتا جی کے یوم پیدائش پر مجھے ہندوستان کی آزادی کی جدوجہد میں حصہ لینے والے بہادروں کے لیے وقف ایک میوزیم کا افتتاح کرنے کا موقع ملا۔ آپ جانتے ہیں کہ لال قلعہ کے اندر آزادی سے اب تک کئی ایسے کمرے، عمارتیں بند پڑی تھیں۔ ان بند پڑے لال قلعہ کے کمروں کو بہت خوبصورت عجائب گھروں میں تبدیل کیا گیا۔ نیتا جی سبھاش چندر بوس اور انڈین نیشنل آرمی کو وقف کئے گئے عجائب گھر ؛یادِ جلیاں؛ اور 1857ایٹین ففٹی سیون، ہندوستان کی پہلی جنگ آزادی کو وقف عجائب گھر اور اس پورے احاطے کو‘ کرانتی مندر’ کے طور پر ملک کو وقف کیا گیا ہے۔ ان عجائب گھروں کی ایک ایک اینٹ میں ہماری شاندار تاریخ کی خوشبو بسی ہے۔ عجائب گھر کے چپے چپے پر ہماری جنگ آزادی کے بہادروں کی کہانیوں کو بیان کرنے والی باتیں ہمیں تاریخ کے اندر جانے کی تحریک دیتی ہیں۔ اسی جگہ پر بھارت ماں کے بہادر بیٹوں، کرنل پریم سہگل، کرنل گربخش سنگھ ڈھلّوں اور میجرجنرل شاہنواز خاں پر انگریز حکومت نے مقدمہ چلایا تھا۔جب میں لال قلعہ میں، کرانتی مندر میں، وہاں نیتاجی سے جڑی یادوں کا دیدار کر رہا تھا تب مجھے نیتا جی کے خاندان کے ارکان نے ایک بہت ہی خاص کیپ ، ٹوپی تحفتاً پیش کی۔ کبھی نیتا جی اسی ٹوپی کو پہنا کرتے تھے۔ میں نے عجائب گھر میں ہی اس ٹوپی کو رکھوا دیا، جس سے وہاں آنے والے لوگ بھی اس ٹوپی کو دیکھیں اور اس سے حب الوطنی کی ترغیب حاصل کریں۔ دراصل اپنے قومی ہیرو کی بہادری اور حب الوطنی کو نئی نسل تک بار بار الگ الگ شکل میں مسلسل پہنچانے کی ضرورت ہوتی ہے۔ ابھی مہینے بھر پہلے ہی 30 دسمبر کو میں انڈومان اور نکوبار جزائر گیا تھا۔ ایک پروگرام میں ٹھیک اسی مقام پر ترنگا لہرایا گیا جہاں نیتا جی سبھاش بوس نے 75 سال قبل ترنگا لہرایا تھا۔ اسی طرح سے اکتوبر 2018 میں لال قلعہ پر جب ترنگا لہرایا گیا تو سب کو حیرت ہوئی کیوں کہ وہاں تو 15 اگست کو ہی یہ روایت ہے۔ یہ موقع تھا آزاد ہند سرکار کے قیام کے 75 برس پورے ہونے کا۔سبھاش بابو کو ہمیشہ ایک بہادر فوجی اور ماہر تنظیم کار کے طور پر یاد کیا جائے گا۔ ایک ایسا بہادر فوجی جس نے آزادی کی لڑائی میں اہم کردار نبھایا ‘‘دلّی چلو، تم مجھے خون دو میں تمھیں آزادی دوں گا’’ جیسے عظیم نعروں سے نیتا جی نے ہر ہندوستانی کے دل میں جگہ بنائی۔ کئی برسوں تک یہ مطالبہ رہا کہ نیتا جی سے متعلق فائلوں کو عام کیا جائے اور مجھے اس بات کی خوشی ہے یہ کام ہم لوگ کرپائے، مجھے وہ دن یاد ہے جب نیتا جی کا سارا خاندان وزیر اعظم کی رہائش گاہ پر آیا تھا ہم نے مل کر نیتا جی سے متعلق بہت ساری باتیں کیں اور نیتاجی سبھاش بوس کو خراج عقیدت پیش کیا۔مجھے خوشی ہے کہ ہندوستان کی عظیم شخصیتوں سے متعلق کئی مقامات کو دلّی میں یادگار بنانے کی کوششیں ہوئی ہیں۔ چاہے وہ بابا صاحب امبیڈکر سے متعلق 26 علی پور روڈ ہو یا پھر سردار پٹیل میوزیم ہو یا وہ کرانتی مندر ہو۔ اگر آپ دلّی آئیں تو ان مقامات کو ضرورت دیکھنے جائیں۔میرے پیارے ہم وطنو!
آج جب ہم سبھاش چندر بوس کے بارے میں چرچا کر رہے ہیں اور وہ بھی ‘من کی بات’ میں تو میں آپ کے ساتھ نیتاجی کی زندگی سے متعلق ایک قصہ شیئر کرنا چاہتا ہوں۔ میں نے ہمیشہ سے ریڈیو کو لوگوں کے ساتھ جڑنے کا ایک اہم ذریعہ مانا ہے۔ اسی طرح نیتاجی کا بھی ریڈیو کے ساتھ کافی گہرا تعلق تھا اور انھوں نے بھی ملک کے لوگوں سے بات چیت کرنے کے لیے ریڈیو کو منتخب کیا تھا۔سن 1942 میں سبھاش بابو نے آزاد ہند ریڈیو کی شروعات کی تھی اور ریڈیو کے ذریعے سے وہ ‘‘آزاد ہند فوج’’ کے فوجیوں سے اور ملک کے لوگوں سے بات چیت کیا کرتے تھے۔ سبھاش بابو کا ریڈیو پر بات چیت کرنے کا ایک الگ ہی انداز تھا وہ بات چیت شروع کرتے ہوئے سب سے پہلے کہتے تھے ۔ “This is Subhash Chandra Bose speaking to you over the Azad Hind Radio.
ہندوستان سنتوں کی سرزمین ہے، ہمارے سنتوں نے اپنے خیالات اور اپنے کاموں سے ہم آہنگی، برابری اور معاشرتی تفویض اختیارات کا پیغام دیا ہے۔ ایسے ہی ایک سنت تھے سنت روی داس۔ 19 فروری کو روی داس جینتی ہے۔ سنت روی داس جی کے دوہے بہت مشہور ہیں۔ سنت روی داس جی چند ہی سطروں میں بڑے سے بڑا پیغام دیتے تھے۔ انھوں نے کہا تھا:‘‘جاتی-جاتی میں جاتی ہے،جو کیتن کے پات،رے داس منش نہ جڑ سکےجب تک جاتی نہ جات’’۔جس طرح کیلے کے تنے کو چھیلا جائے تو پتّے کے نیچے پتّہ، پھر پتّے کے نیچے پتّہ اور آخر میں کچھ نہیں نکلتا ہے لیکن پورا پیڑ ختم ہوجاتا ہے ٹھیک اسی طرح انسان کو بھی ذاتوں میں تقسیم کیا گیا ہے اور انسان رہا ہی نہیں ہے۔ وہ کہا کرتے تھے کہ اگر حقیقت میں بھگوان ہر انسان میں ہوتے ہیں، تو انھیں ذات پنتھ اور دیگر سماجی بنیادوں پر تقسیم کرنا مناسب نہیں ہے۔گرو روی داس جی کا جنم وارانسی کی پاکیزہ سرزمین پر ہوا تھا۔ سنت روی داس جی نے اپنے پیغامات کے ذریعے اپنی پوری زندگی میں محنت اور محنت کشوں کی اہمیت کو سمجھانے کی کوشش کی، یہ کہاجائے تو غلط نہیں ہوگا کہ انھوں نے دنیا کو محنت کے احترام کا حقیقی مطلب سمجھایا ہے۔ وہ کہتے تھے۔‘‘من چنگا تو کٹھوتی میں گنگا’’۔یعنی اگر آپ کا من اور دل پاک ہے تو ساکشات ایشور آپ کے دل میں قیام کرتے ہیں۔ سنت روی داس جی کے پیغام نے ہر طبقے ، ہر کلاس کے لوگوں کو متاثر کیا ہے چاہے چتوڑ کے مہاراجا اور رانی ہوں یا پھر میرا بائی ہوں سبھی ان کے معتقد تھے۔میں ایک بار پھر سنت روی داس جی کی تعظیم میں سر جھکاتا ہوں۔میرے پیارے ہم وطنو!
کرن سِدر نے MyGov پر لکھا ہے کہ میں ہندوستان کے خلائی پروگرام اور اس کے مستقبل سے جڑے پہلوؤں پر روشنی ڈالوں۔ وہ مجھ سے یہ بھی چاہتے ہیں کہ میں طلبا سے خلائی پروگراموں میں دلچسپی لینے اور کچھ الگ ہٹ کر آسمان سے بھی آگے جاکر سوچنے کا اصرار کروں۔ کرن جی ، میں آپ کے اس خیال اور خاص طور سے ملک کے بچوں کے لیے دیئے گئے پیغام کی ستائش کرتا ہوں۔کچھ دن پہلے میں احمد آباد میں تھا، جہاں مجھے ڈاکٹر وکرم سارا بھائی کے مجسمے کی نقاب کشائی کا موقع ملا۔ ڈاکٹر وکرم سارا بھائی نے ہندوستان کے خلائی پروگرام میں بہت ہی اہم خدمات انجام دی ہیں۔ ہمارے خلائی پروگرام میں ملک کے لاتعداد نوجوان سائنسدانوں کا تعاون رہا ہے۔ ہم اس بات پر فخر کرتے ہیں کہ آج ہمارے طلبا کے ذریعے تیار کئے گئے سیٹلائٹ اور ساؤنڈنگ راکٹس خلاء تک پہنچ رہے ہیں۔ اسی 24 جنوری کو ہمارے طلبا کے ذریعے بنایا گیا ‘‘کلام- سیٹ’’ لانچ کیا گیا ہے، اڈیشہ میں یونیورسٹی کے طلبا کے ذریعے بنائے گئے ساؤنڈنگ راکٹس نے بھی کئی کامیابیاں حاصل کی ہیں۔ ملک آزاد ہونے سے لے کر 2014 تک جتنے خلائی مشن ہوئے ہیں لگ بھگ اتنے ہی خلائی مشن کی شروعات گزشتہ چار برسوں میں ہوئی ہے۔ ہم نے ایک ہی اسپیس کرافٹ سے ایک ساتھ 104 سیٹلائٹ لانچ کرنے کا عالمی ریکارڈ بھی بنایا ہے۔ ہم جلد ہی چندریان-2 مہم کے ذریعے سے چاند پر ہندوستان کی موجودگی درج کرانے والے ہیں۔ہمارا ملک خلائی ٹیکنالوجی کا استعمال جان ومال کی حفاظت میں بھی بخوبی کر رہا ہے۔ چاہے سائیکلون ہو یا پھر ریل اور سڑک حفاظت۔ ان سب میں خلائی ٹیکنالوجی سے کافی مدد مل رہی ہے۔۔ ہمارے ماہی گیر بھائیوں کے درمیان ناوِک ڈوائسز تقسیم کئے گئے ہیں۔ جو ان کی حفاظت کے ساتھ ساتھ معاشی ترقی میں بھی مددگار ہیں۔ ہم خلائی ٹیکنالوجی کا استعمال سرکاری خدمات کی ڈلیوری اور احتساب کو اور بہتر کرنے کے لیے کر رہے ہیں۔ ‘‘ہاؤس فار آل’’ یعنی ‘‘سب کے لیے گھر’’۔ اس اسکیم میں 23 ریاستوں کے قریب 10 لاکھ گھروں کو جیو ٹیگ کیا گیا ہے۔ اس کے ساتھ ہی منریگا کے تحت قریب ساڑھے تین کروڑ جائیدادوں کو بھی جیو ٹیگ کیا گیا۔ ہمارے سیٹلائٹس آج ملک کی بڑھتی ہوئی طاقت کی علامت ہیں۔ دنیا کے کئی ملکوں کے ساتھ ہمارے بہتر تعلقات میں اس کا بڑا رول ہے۔ ساؤتھ ایشیا سیٹلائٹس تو ایک انوکھی پہل رہی ہے جس نے ہمارے پڑوسی دوست ملکوں کو بھی ترقی کا تحفہ دیا ہے۔اپنی بیحد مسابقتی لانچ خدمات کے ذریعے ہندوستان آج نہ صرف ترقی پذیر ممالک کے بلکہ ترقی یافتہ ملکوں کے سیٹلائٹس کو بھی لانچ کرتا ہے۔ بچوں کے لیے آسمان اور ستارے ہمیشہ قابل رغبت ہوتے ہیں۔ ہمارا خلائی پروگرام بچوں کو بڑا سوچنے اور ان حدود سے آگے بڑھنے کا موقع دیتا ہے جو اب تک ناممکن سمجھی جاتی تھیں۔ یہ ہمارے بچوں کے لیے ستاروں کو دیکھتے رہنے کے ساتھ نئے نئے ستاروں کی کھوج کرنے کی طرف راغب کرنے کا ویژن ہے۔میرے پیارے ہم وطنو!
میں ہمیشہ کہتا ہوں جو کھیلے وہ کھلے اور اس بار کے کھیلو انڈیا میں بہت سارے نوعمر اور نوجوان کھلاڑی کِھل کے سامنے آئے ہیں۔ جنوری مہینے میں پُنے میں کھیلو انڈیا یوتھ گیمز میں 18 کھیلوں میں تقریبا 6 ہزاروں کھلاڑیوں نے حصہ لیا۔ جب ہمارا اسپورٹس کا مقامی ایکوسسٹم مضبوط ہوگا یعنی جب ہماری بنیاد مضبوط ہوگی تب ہی ہمارے نوجوان ، ملک اور دنیا بھر میں اپنی صلاحیت کا بہترین مظاہرہ کر پائیں گے۔ جب مقامی سطح پر کھلاڑی بہترین مظاہرہ کرے گا تب ہی وہ عالمی سطح پر بھی بہترین مظاہرہ کرے گا۔ اس بار ‘کھیلو انڈیا’ میں ہر ریاست کے کھلاڑیوں نے اپنی اپنی سطح پر اچھا مظاہرہ کیا ہے۔ میڈل جیتنے والے کئی کھلاڑیوں کی زندگی زبردست تحریک دینے والی ہے۔مکے بازی میں نوجوان کھلاڑی آکاش گورکھا نے سلور میڈل جیتا۔ میں پڑھ رہا تھا آکاش کے والد رمیش جی پُنے میں ایک کمپلیکس میں واچ مین کے طور پر کام کرتے ہیں۔ وہ اپنے خاندان کے ساتھ ایک پارکنگ شیڈ میں رہتے ہیں۔ وہیں مہاراشٹر کی انڈر-21 خواتین کبڈی ٹیم کی کپتان سونالی ہیلوی ستارا کی رہنے والی ہیں، انھوں نے بہت کم عمر میں ہی اپنے والد کو کھو دیا اور ان کے بھائی اور ان کی ماں نے سونالی کے ہنر کو فروغ دیا۔ اکثر ایسا دیکھا جاتا ہے کہ کبڈی جیسے کھیلوں میں بیٹیوں کو اتنا بڑھاوا نہیں ملتا ہے اس کے باوجود سنالی نے کبڈی کو چنا اور بہترین مظاہرہ کیا۔ آسن سول کے 10 سال کے ابھینوشا کھیلو انڈیا یوتھ گیمز میں سب سے کم عمر کے گولڈ میڈل جیتنے والے ہیں۔کرناٹک سے ایک کسان کی بیٹی، اکشتا باسوانی کمتی نے ویٹ لفٹنگ میں گولڈ میڈل جیتا۔ انھوں نے اپنی جیت کا کریڈٹ اپنے والد کو دیا۔ ان کے والد بیل گام میں ایک کسان ہیں۔ جب ہم انڈیا کی تعمیر کی بات کر رہے ہیں تو وہ نوجوانوں کی طاقت کے عزم کا ہی تو نیو انڈیا ہے۔ کھیلو انڈیا کی یہ کہانیاں بتا رہی ہیں کہ نیو انڈیا کی تعمیر میں صرف بڑے شہروں کے لوگوں کا ہی رول نہیں رہا ہے بلکہ چھوٹے شہروں، گاؤں، قصبوں سے آنے والے نوجوانوں، بچوں، ینگ اسپورٹنگ ٹیلنٹ، ان کا بھی بہت بڑا رول ہے۔میرے پیارے ہم وطنو!
آپ نے بہت سے مؤقر بیوٹی کنٹیسٹ کے بارے میں سنا ہوگا لیکن کیا آپ نے ٹوائلیٹ چمکانے کے کنٹیسٹ کے بارے میں سنا ہے۔ پچھلے تقریبا ایک مہینے سے چل رہے اس انوکھے کنٹیسٹ میں 50 لاکھ سے زیادہ ٹوائیلٹس نے حصہ لے بھی لیا ہے۔ اس انوکھے کنٹیسٹ کا نام ہے ‘‘سوچھ سندر شوچالیہ’’۔ لوگ اپنے ٹوائلیٹ کو صاف ستھرا رکھنے کے ساتھ ساتھ اُسے رنگ روغن کرکے کچھ پینٹنگز بنا کر خوبصورت بھی بنا رہے ہیں۔ آپ کو کشمیر سے کنیا کماری، کَچھ سے کامروپ تک کی ‘‘سوچھ سندر شوچالیہ’’ کی بہت ساری فوٹو سوشل میڈیا پر بھی دیکھنے کو مل جائیں گی۔ میں سبھی سرپنچوں اور گرام پردھانوں سے اپنی پنچایت میں اس مہم کی قیادت کرنے کی اپیل کرتا ہوں۔ اپنے ‘‘سوچھ سندر شوچالیہ’’ کی فوٹو کو #MylzzatGhar پر ضرور شیئر کریں۔ساتھیو!
2 اکتوبر 2014 کو ہم نے اپنے ملک کو صاف ستھرا بنانے اور کھلے میں رفع حاجت سے پاک کرنے کے لیے ایک ساتھ مل کر ایک یادگار سفر کی شروعات کی تھی۔ ہندوستان کے عوام کے تعاون سے آج ہندوستان 2 اکتوبر 2019 سے کافی پہلے ہی کھلے میں رفع حاجت سے پاک ہونے کی طرف بڑھ رہا ہے، جس سے کہ باپو کو ان کی 150ویں جینتی پر انھیں خراج عقیدت پیش کیا جاسکے۔سوچھ بھارت کے اس یادگار سفر میں ‘من کی بات’ کے سامعین کا بھی بہت بڑا رول رہا ہے۔ اور اسی لیے اور آپ سب سے یہ بات شیئر کرتے ہوئے خوشی ہو رہی ہے کہ پانچ لاکھ پچاس ہزار سے زیادہ گاؤوں نے اور چھ سو ضلعوں نے خود کو کھلے میں رفع حاجت سے پاک قرار دیا ہے۔ اور دیہی ہندوستان میں صفائی ستھرائی کا کوریج 98 فیصد کو پار کر گیا ہے۔ قریب 9 کروڑ خاندانوں کو ٹوائلیٹ کی سہولت فراہم کرائی گئی ہے۔میرے ننھےمنے ساتھیو!
امتحانات کے دن آنے والے ہیں۔ ہماچل پردیش کے رہنے والے انشل شرما نے MyGov پر لکھا ہے کہ مجھے امتحانات اور ایگزام واریئرس کے بارے میں بات کرنی چاہیے۔ انشل جی یہ معاملہ اٹھانے کے لیے آپ کا شکریہ۔ ہاں، کئی خاندانوں کے لیے سال کا پہلا حصہ ایگزام سیزن ہوتا ہے۔ طلبا، ان کے والدین سے لے کر ٹیچرس تک سب لوگ امتحانات سے متعلق کاموں میں مشغول رہتے ہیں۔میں سبھی طلبا، ان کے والدین اور ٹیچرس کو نیک خواہشات دیتا ہوں۔ میں اس موضوع پر آج ‘من کی بات’ کے اس پروگرام میں چرچا کرنا ضرور پسند کرتا لیکن آپ کو یہ جان کر خوشی ہوگی کہ میں دو دن بعد ہی 29 جنوری کو سویرے گیارہ بجے ‘‘پریکشا پہ چرچا’’ پروگرام میں ملک بھر کے طلبا کے ساتھ بات چیت کرنے والا ہوں۔ اس بار طلبا کے ساتھ ساتھ والدین اور اساتذہ بھی اس پروگرام کا حصہ بننے والے ہیں اور اس بار کئی دیگر ملکوں کے طلبا بھی اس پروگرام میں شرکت کریں گے۔ اس ‘پریکشا پہ چرچا’ میں امتحانات سے متعلق تمام پہلوؤں، خصوصی طور پر اسٹریس فری ایگزام یعنی تناؤ سے پاک امتحان، کے بارے میں اپنے نوجوان دوستوں کے ساتھ بہت ساری باتیں کروں گا۔ میں نے اس کے لیے لوگوں سے اِن پٹ اور آئیڈیا بھیجنے کا اصرار کیا تھا اور مجھے بہت خوشی ہی کہ MyGov پر بڑی تعداد میں لوگ اپنے خیالات شیئر کر رہے ہیں۔ ان میں سے کچھ خیالات اور تجاویز کو میں یقینی طور پر ٹاؤن ہال پروگرام کے دوران آپ کے سامنے رکھوں گا۔ آپ ضرور اس پروگرام کا حصہ بنیں۔ سوشل میڈیا اور نمو ایپ کے ذریعے سے آپ اس کا لائیو ٹیلی کاسٹ بھی دیکھ سکتے ہیں۔میرے پیارے ہم وطنو!
30 جنوری پوجیہ باپو کا یوم وفات ہے۔ گیارہ بجے پورا ملک شہیدوں کو خراج عقیدت دیتا ہے۔ ہم بھی جہاں ہوں دو منٹ شہیدوں کو ضرور خراج عقیدت پیش کریں۔ پوجیہ باپو کو یاد کریں اور پوجیہ باپو کے خوابوں کو شرمندۂ تعبیر کرنا ، نئے بھارت کی تعمیر کرنا، شہری ہونے کے ناطے اپنے فرائض کو پورا کرنا اس عزم کے ساتھ آؤ ہم آگے بڑھیں۔ 2019 کے اس سفر کو کامیابی سے آگے بڑھائیں۔ میری جانب سے آپ سب کو بہت بہت نیک خواہشات۔ بہت بہت شکریہ۔

میرے پیارے ہم وطنوں آج پھر ایک بار ’من کی بات‘ کے اس پروگرام میں آپ سب کے ساتھ روبہ رو ہونے کا موقع ملا ہے۔ ابھی کچھ دن پہلے بینگلورو میں ایک تاریخی کرکٹ میچ ہوا۔ آپ لوگ اچھی طرح سمجھ گئے ہوں کہ میں ہندوستان اور افغانستان کے ٹیسٹ میچ کی بات کر رہا ہوں۔ یہ افغانستان کا پہلا بین الاقوامی میچ تھا اور یہ ہندوستان کے لیے فخر کی بات ہے کہ افغانستان کا یہ تاریخی میچ ہندوستان کے ساتھ تھا۔ اس میچ میں دونوں ہی ٹیموں نے بہترین مظاہرہ کیا اور دوسرے افغانستان کے ہی ایک بالر راشد خان نے تو اس سال آئی پی ایل میں بھی کافی اچھا مظاہر کیا تھا اور مجھے یاد ہے کہ افغانستان کے صدر جناب اشرف غنی نے مجھے ٹیگ کر اپنے ٹوئیٹر پر لکھا تھا –’’ افغانستان کے لوگوں کو اپنے ہیرو راشد خان پر بہت فخر ہے‘‘ میں اپنے ہندوستانی دوستوں کا بھی شکرگزار ہوں، جنہوں نے ہمارے کھلاڑیوں کو اپنا ہنر دکھانے کے لیے ایک پلیٹ فارم مہیا کیا ہے۔ افغانستان میں جو افضل ہے راشد خان اس کی نمائندگی کرتا ہے۔ وہ کرکٹ کی دنیا کا ایسٹ ہے اور اس کے ساتھ ساتھ انہوں نے تھوڑا مزاحیہ انداز میں یہ بھی لکھا ’’نہیں ہم اسے کسی کو دینے والے نہیں ہیں۔‘‘ یہ میچ ہم سبھی کے لیے ایک یادگار رہے گا۔ خیر یہ پہلا میچ تھا اس لیے یاد رہنا تو بہت قدرتی بات ہے لیکن مجھے یہ میچ کسی ایک خاص وجہ سے یاد رہے گا۔ ہندوستانی ٹیم نے کچھ ایسا کیا، جو پوری دنیا کے لیے ایک مثال ہے۔ ہندوستانی ٹیم نے ٹرافی لیتے وقت ایک فاتح ٹیم کیا کر سکتی ہے – انہوں نے کیا کیا!
Compassion should be the universal way of life.
ایک دوسرے دوہے میں کبیر لکھتے ہیں –’’جہاں دیا تہم دھرم ہے، جہاں لوبھ تہاں پاپ۔جہاں کرودھ تہاں کال ہے، جہاں چھما تہاں آپ۔‘‘Compassion leads to righteousness,Greed leads to sin.
Anger is sure to devour you,Forgiveness is a great virtue.
انہوں نے کہا :’’ذات نہ پوچھو سادھو کی، پوچھ لیجیے گیان۔Never ask a saint his caste or creed;
Ask him about his repository of knowledge.
ہندوستان کی آزادی کی جدوجہد بہت لمبی ہے، بہت وسیع ہے، بہت گہری ہے، بے حساب شہادتوں سے بھری پڑی ہے۔ پنجاب سے جڑی ایک اور تاریخ ہے۔ 2019 میں جلیاں والا باغ کی اس خوفناک واقعہ کے بھی 100 سال پورے ہو رہے ہیں جس نے پورے بنی نوع کو شرم سار کر دیا تھا۔ 13 اپریل ، 1919 کا وہ کالا دن کون بھول سکتا ہے جب طاقت کا غلط استعمال کر کے بے رحمی کی ساری حدیں پار کر کے بے گناہ اور معصوم لوگوں پر گولیاں چلائی گئی تھیں۔ اس واقعہ کے 100 سال پورے ہونے والے ہیں۔ اسے ہم کیسے یاد کریں، ہم سب اس پر سوچ سکتے ہیں، لیکن اس واقعہ نے جو امر پیغام دیا، اسے ہم ہمیشہ یار رکھیں۔ یہ تشدد اور ظلم سے کبھی کسی مسئلہ کا حل نہیں کیا جا سکتا۔ جیت ہمیشہ امن اور عدم تشدد کی ہوتی ہے، قربانی کی ہوتی ہے۔میرے پیارے ہم وطنوں!
دلی کے روہنی کے جناب رمن کمار نے نریندر مودی موبائل ایپ پر لکھا ہے کہ آنے والی 6 جولائی کو ڈاکٹر شیاما پرساد مکھرجی کا یوم پیدائش ہے اور وہ چاہتے ہیں کہ اس پروگرام میں ڈاکٹر شیاما پرساد مکھرجی کے بارے میں ہم وطنوں سے بات کروں۔ رمن جی سب سے پہلے تو آپ کا بہت بہت شکریہ۔ ہندوستان کی تاریخ میں آپ کی دلچسپی دیکھ کر کافی اچھا لگا۔ آپ جانتے ہیں، کل ہی ڈاکٹر شیاما پرساد مکھرجی کی سالگرہ تھی 23 جون کو۔ ڈاکٹر شیاما پرساد مکھرجی کئی شعبوں سے جڑے رہے لیکن جو شعبہ ان کے سب سے قریب رہے وہ تھے تعلیم، انتظامیہ اور پارلیمنٹری افیئرس ، بہت کم لوگوں کو پتہ ہوگا کہ وہ کولکتہ یونیورسٹی کے سب سے کم عمر کے وائس چانسلر تھے۔ جب وہ وائس چانسلر بنے تھے تب ان کی عمر صرف 33 سال تھی۔بہت کم لوگ جانتے ہوں گے کہ 1937 میں ڈاکٹر شیاما پرساد مکھرجی کی دعوت پر جناب گرو دیو رویندر ناتھ ٹیگور نے کولکتہ یونیورسٹی میں کونووکیشن کو بنگلہ زبان میں خطاب کیا تھا۔ یہ پہلا موقع تھا، جب انگریزوں کی سلطنت تھی اور کولکتہ میں کسی نے بنگلہ زبان میں کونووکیشن کو خطاب کیا تھا۔ 1947 سے 1950 تک ڈاکٹر شیاما پرساد مکھرجی ہندوستان کے پہلے صنعت کے وزیر رہے اور ایک معنی میں کہیں تو انہوں نے ہندوستان کی صنعتی ترقی کی مضبوط بنیاد رکھی تھی ، ایک مضبوط پلیٹ فارم تیار کیا تھا۔ 1948 میں آئی آزاد ہندوستان کی پہلی صنعتی پالیسی ان کے آئڈیاز اور ویژن کی چھاپ لے کر کے آئی تھی۔ ڈاکٹر مکھرجی کا خواب تھا کہ ہندوستان ہر شعبے میں صنعتی طور سے خود مختار ہو، ہنرمند اور وسیع ہو۔وہ چاہتے تھے کہ ہندوستان بڑی صنعتوں کو ڈیولپ کریں اور ساتھ ہی ایم ایس ایم ای ، ہتھ کرگھا، کپڑا اور چھوٹی صنعت پر بھی پوری توجہ دیں۔ کٹیر اور چھوٹی صنعتوں کی پوری ترقی کے لیے انہیں فنانس اور آرگنائزیشن سیٹ اپ ملے، اس کے لیے 1948 سے 1950 کے درمیان آل انڈیا ہینڈی کرافٹس بورڈ، آل انڈیا ہینڈلوم بورڈ اور کھادی اینڈ ویلیج انڈسٹریز بورڈ قائم کیے گئے تھے۔ ڈاکٹر مکھرجی کا ہندوستان کے دفاعی پروڈکشن کے سودیشی کرن پر بھی خاص زور تھا۔ چترنجن لوکوموٹیو ورکس فیکٹری، ہندوستان ایئرکرافٹ فیکٹری، سندری کا کھاد کارخانہ اور دامودر گھاٹی نگم، یہ چار سب سے کامیاب اور بڑے پروجیکٹس اور دوسرے ریور ویلی پروجیکٹس کے قیام میں ڈاکٹر شیاما پرساد مکھرجی کا بہت بڑا تعاون تھا۔ مغربی بنگال کی ترقی کو لے کر وہ کافی جذباتی تھے۔ ان کی سمجھ، دانش مندی اور سرگرمی کا ہی نتیجہ ہے کہ بنگلہ کا ایک حصہ بچایا جا سکا اور وہ آج بھی ہندوستان کا حصہ ہے۔ڈاکٹر شیاما پرساد مکھرجی کے لیے، جو سب سے اہم بات تھی، وہ تھی ہندوستان کی صداقت اور اتحاد – اور اسی کے لیے 52 سال کی کم عمر میں ہی انہیں اپنی جان گنوانی پڑی۔ آیئے۔ ہم ہمیشہ ڈاکٹر شیاما پرساد مکھرجی کے یکجہتی کے پیغام کو یاد رکھیں، یکجہتی اور بھائی چارے کی سوچ کے ساتھ ، ہندوستان کی ترقی کے لیے جی جان سے جڑے رہیں۔میرے پیارے ہم وطنوں!
گزشتہ کچھ ہفتوں میں مجھے ویڈیو کال کے ذریعے سے حکومت کی مختلف منصوبوں کے استفادہ کنندگان سے بات کرنے کا موقع ملا۔ فائلوں سے باہر جاکر لوگوں کی زندگی میں جو تبدیلی آ رہی ہے، ان کے بارے میں براہ راست انہیں سے جاننے کا موقع ملا۔ لوگوں نے اپنے عزم، اپنے سکھ دکھ ، اپنی حصولیابیوں کے بارے میں بتایا۔ میں مانتا ہوں کہ میرے لیے یہ محض ایک سرکاری پروگرام نہیں تھا بلکہ یہ ایک الگ طرح کا لرننگ تجربہ تھا اور اس دوران لوگوں کے چہرے پر جو خوشیاں دیکھنے کو ملیں، اس سے بڑا سکون کا لمحہ کسی کی بھی زندگی میں کیا ہو سکتا ہے؟ جب ایک عام انسان کی کہانیاں سنتا تھا۔ ان کے بھولے بھالے جملے اپنے تجربے کی کہانی وہ جو کہہ رہے تھے، دل کو چھو جاتی تھی۔دور دراز کے گاؤوں میں بیٹیاں کامن سروس سینٹر کے ذریعے سے گاؤوں کے بزرگوں کی پنشن سے لے کر پاسپورٹ بنوانے تک کے خدمات دستیاب کروا رہی ہیں۔ جب چھتیس گڑھ کی کوئی بہن سیتاپھل کو جما کر اس کی آئس کریم بنا کر روزگار کرتی ہے۔ جھارکھنڈ میں انجن پرکاش کی طرح ملک کے لاکھوں نوجوان ادویاتی مرکز چلانے کے ساتھ ساتھ آس پاس کے گاؤوں میں جاکر سستی دوائیاں دستیاب کروا رہے ہوں۔ وہیں مغربی بنگال کا کوئی نوجوان دو تین سال پہلے نوکری ڈھونڈھ رہا ہو اور اب وہ صرف اپنا کامیاب روزگار کر رہا ہے؛ اتنا ہی نہیں، دس پندرہ لوگوں کو اور نوکری بھی دے رہا ہے۔ ادھر تمل ناڈو، پنجاب، گوا کے اسکول کے طالب علم اپنی چھوٹی عمر میں اسکول کی ٹنکرنگ لیب میں ویسٹ مینجمنٹ جیسے اہم موضوع پر کام کر رہے ہوں۔ نہ جانے کتنی کتنی کہانیاں تھیں۔ ملک کا کوئی کونا ایسا نہیں ہوگا جہاں لوگوں کو اپنی کامیابی کی بات کہنی نہ ہو۔ مجھے خوشی اس بات کی ہے ان تمام پروگرام میں حکومت کی کامیابی سے زیادہ عام انسان کی کامیابی کی باتیں ملک کی قوت، نئے ہندوستان کے خوابوں کی طاقت، نئے ہندوستان کے عزم کی قوت – اسے میں محسوس کر رہا تھا۔سماج میں کچھ لوگ ہوتے ہیں۔ وہ جب تک مایوسی کی باتیں نہ کریں، غیریقینی پیدا کرنے کی کوشش نہ کریں، جوڑنے کے بجائے توڑنے کے راستے نہ کھوجیں، تب تک ان کو سکون نہیں ہوتا ہے۔ ایسے ماحول میں عام انسان جب نئی امید، نئے جوش اور اپنی زندگی میں ہونے والے واقعات کی بات لے کر کے آتا ہے تو وہ سرکار کا کریڈٹ نہیں ہوتا۔ دور دراز ایک چھوٹے سے گاؤں کی چھوٹی سی بچی کا واقعہ بھی سوا سو کروڑ ہم وطنوں کے لیے ترغیب بن جاتا ہے۔ میرے لیے ٹیکنالوجی کی مدد سے، ویڈیو بریج کے ذریعے سے استفادہ کنندگان کے ساتھ وقت گزارنے کا ایک لمحہ بہت ہی سکون دینے والا ، بہت ہی ترغیب دینے والا رہا اور اس سے کام کرنے کا سکون تو ملتا ہی ہے لیکن اور زیادہ کام کرنے کا جذبہ بھی ملتا ہے۔ غریب سے غریب شخص کے لیے زندگی گزارنے کا ایک اور نیا خوشی، ایک اور نئی جوش اور نئی ترغیبات حاصل ہوتی ہیں۔میں ہم وطنوں کا بہت شکر گزار ہوں۔ 40-40، 50-50 لاکھ لوگ اس ویڈیو بریج کے پروگرام میں جڑے اور مجھے نئی قوت دینے کا کام آپ نے کیا۔ میں پھر ایک بار آپ سب کا شکریہ ادا کرنا چاہتا ہوں۔میرے پیارے ہم وطنوں!
میں ہمیشہ محسوس کرتا ہوں، اگر ہم اپنے آس پاس دیکھیں تو کہیں نہ کہیں کچھ نہ کچھ اچھا ہوتا ہے۔ اچھا کرنے والے لوگ ہوتے ہیں۔ اچھائی کی خوشبو ہم بھی محسوس کر سکتے ہیں۔ گزشتہ دنوں ایک بات میرے ذہن میں آئی اور یہ بڑا منفرد مجموعہ ہے۔ اس میں ایک جانب جہاں پروفیشنلز اور انجینئرس ہیں وہیں دوسری جانب کھیت میں کام کرنے والے ، کھیتی سے جڑے ہمارے کسان بھائی بہن ہیں۔ اب آپ سوچ رہے ہوں گے کہ یہ تو دو بالکل الگ الگ صنعت ہیں – ان کا کیا تعلق؟ لیکن ایسا ہے، بینگلورو میں کارپوریٹ پروفیشنلس، آئی ٹی انجینئرس ساتھ آئے۔ انہوں نے مل کر ایک آسان ’سمردھی ٹرسٹ‘ بنایا ہے اور انہوں نے کسانوں کی آمدنی دوگنی ہو، اس کے لیے اس ٹرسٹ کو ایکٹیویٹ کیا۔ کسانوں سے جڑتے گئے، منصوبے بناتے گئے اور کسانوں کی آمدنی بڑھانے کے لیے کامیاب کوشش کرتے رہے۔ کھیتی کی نئی تکنیک سکھانے کے ساتھ ساتھ حیاتیاتی کھیتی کیسے کی جائے؟ کھیتوں میں ایک فصل کے ساتھ ساتھ اور بھی فصل کیسے اگائی جائے؟ یہ ٹرسٹ کے ذریعے ان پروفیشنلز ، انجینئر، ٹیکنوکریٹ کے ذریعے کسانوں کو ٹریننگ دی جانے لگی۔ پہلے جو کسان اپنے کھیتوں میں ایک ہی فصل پر منحصر ہوا کرتے تھے۔ اپج بھی اچھی نہیں ہوتی تھی اور منافع بھی زیادہ نہیں ہوتا تھا۔ آج وہ نہ صرف سبزیاں اگا رہے ہیں اور بلکہ اپنی سبزیوں کی مارکیٹنگ بھی ٹرسٹ کے ذریعے سے کر کے، اچھی قیمت حاصل کر رہے ہیں۔ اناج پیدا کرنے والے کسان بھی اس سے جڑے ہوئے ہیں۔ایک طرف فصل کی پیداوار سے لے کر مارکیٹنگ تک پوری چین میں کسانوں کا ایک اہم رول ہے تو دوسری جانب منافع میں کسانوں کی حصہ داری کو یقینی بنانا ان کے حق کو یقینی بنانے کی کوشش ہے۔ فصل اچھی ہو، اس کے لیے اچھی نسل کے بیج ہوں۔ اس کے لیے الگ سیڈ بینک بنایا گیا ہے۔ خواتین اس سیڈ بینک کا کام دیکھتی ہیں۔ خواتین کو بھی جوڑا گیا ہے۔ میں ان نوجوانوں کو اس اہم تجربہ کے لیے بہت بہت مبارکباد دیتا ہوں اور مجھے خوشی ہے کہ پروفیشنلس، ٹیکنوکریٹ، انجینئرنگ کی دنیا سے جڑے ان نوجوانوں نے اپنے دائرے سے باہر نکل کر کے کسان کے ساتھ جڑنا، گاؤں کے ساتھ جڑنا، کھیت کے ساتھ جڑنے کا جو راستہ اپنایا ہے۔ میں پھر ایک بار اپنے ملک کی نوجوان نسل کو ان کے ان اہم تجربوں، کو کچھ جو شاید میں نے جانا ہوگا، کچھ نہیں جانا ہوگا، کچھ لوگوں کو پتہ ہوگا، کچھ پتہ نہیں ہوگا لیکن مسلسل لوگ کچھ نہ کچھ اچھا کر رہے ہیں، ان سب کو میری طرف سے بہت بہت مبارکباد ۔میرے پیارے ہم وطنوں !
جی ایس ٹی کو ایک سال پورا ہونے والا ہے۔ ’ون نیشن، ون ٹیکس‘ ملک کے لوگوں کا خواب تھا، وہ آج حقیقت میں بدل چکا ہے۔ ون نیشن ون تیکس ریفارم، اس کے لیے اگر مجھے سب سے زیادہ کسی کو کریڈٹ دینا ہے تو میں ریاستوں کو کریڈٹ دیتا ہوں۔ جی ایس ٹی کوآپریٹیو فیڈرالزم کی ایک بہترین مثال ہے، جہاں سبھی ریاستوں نے مل کر ملک کے حق میں فیصلہ لیا اور تب جاکر ملک میں اتنا بڑا ٹیکس ریفارم نافذ ہو سکا۔ اب تک جی ایس ٹی کونسل کی 27 میٹنگ ہوئی ہیں اور ہم سب فخر کر سکتے ہیں کہ مختلف سیاسی سوچ والے لوگ وہاں بیٹھتے ہیں، مختلف ریاستوں کے لوگ بیٹھتے ہیں، الگ الگ پرائیوریٹی والے ریاست ہوتے ہیں لیکن اس کے باوجود بھی جی ایس ٹی کونسل میں اب تک جتنے بھی فیصلہ کیے گئے ہیں، وہ سارے سب کی مرضی سے کیے گئے ہیں۔ جی ایس ٹی سے پہلے ملک میں 17 الگ الگ طرح کے ٹیکس ہوا کرتے تھے لیکن اس نظام میں اب صرف ایک ہی ٹیکس پورے ملک میں نافذ ہے۔ جی ایس ٹی ایمانداری کی جیت ہے اور ایمانداری کا ایک تہوار بھی ہے۔ پہلے ملک میں کافی بار ٹیکس کے معاملے میں انسپکٹر راج کی شکایتیں آتی رہتی تھیں۔جی ایس ٹی میں انسپکٹر کی جگہ آئی ٹی نے انفارمیشن ٹیکنالوجی نے لے لی ہے۔ ریٹرن سے لے کر ریفنڈ تک سب کچھ آن لائن انفارمیشن ٹیکنالوجی کے ذریعے ہوتا ہے۔ جی ایس ٹی کے آنے سے چیک پوسٹ ختم ہو گئی اور مال سامانوں کی آمد و رفت تیز ہو گئی، جس سے نہ صرف وقت بچ رہا ہے بلکہ لاجسٹکس کے شعبے میں بھی اس کا کافی فائدہ مل رہا ہے۔ جی ایس ٹی شاید دنیا کا سب سے بڑا ٹیکس ریفارم ہوگا۔ ہندوستان میں اتنا بڑا ٹیکس ریفارم کامیاب اس لیے ہو پایا کیونکہ ملک کے عوام نے اسے اپنایا اور اتنا بڑا ریفارم ، اتنا بڑا ملک، اتنی بڑی آبادی اس کو پوری طرح سے مستحکم ہونے میں 5 سے 7 سال کا وقت لگتا ہے لیکن ملک کے ایماندار لوگوں کا جوش ، ملک کی ایمانداری کا تہوار لوگوں کی حصہ داری کا نتیجہ ہے کہ ایک سال کے اندر اندر یہ نیا ٹیکس نظام اپنی جگہ بنا چکا ہے، استحکام حاصل کر چکا ہے اور ضرورت کے مطابق اپنی ان بلٹ نظام کے ذریعے وہ اصلاح بھی کرتا رہتا ہے۔ یہ اپنے آپ میں ایک بہت بڑی کامیابی سوا سو کروڑ ہم وطنوں نے حاصل کی ہے۔میرے پیارے ہم وطنوں!
پھر ایک بار ’من کی بات‘ کو ختم کرتے ہوئے اگلے من کی بات کا انتظار کر رہا ہوں، آپ سے ملنے کا، آپ سے باتیں کرنے کا۔ آپ کو بہت بہت مبارکباد۔بہت بہت شکریہ۔
